<!DOCTYPE html>
<html class="img-no-display">
 <head>
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">
  <meta http-equiv="Content-Type" content="text/html; charset=UTF-8">
  <title>High Availability</title>


 </head>
 <body>
  <h2>Przełączanie</h2>
  
 <p>W celu zapewnienia ciągłości działania i minimalizacji przestojów można przełączać usługi z serwera aktywnego w klastrze high-availability na nadmiarowy serwer pasywny. Funkcja ta nazywa się „przełączanie” lub, w niektórych przypadkach, „przełączanie awaryjne”. W tej sekcji objaśniono podstawy obu tych pojęć.</p>
  
  <h3>Przełączanie</h3>
  	<p>Pojęcie „przełączanie” odnosi się do przełączania z serwera aktywnego na nadmiarowy serwer pasywny klastra high-availability. W warunkach normalnych serwer aktywny zarządza działaniem wszystkich usług. W przypadku nieprawidłowego działania serwera aktywnego można zainicjować przełączenie i przeniesienie wszystkich usług na serwer pasywny, pod warunkiem że serwer pasywny działa normalnie. W takim przypadku serwer aktywny przejmuje rolę serwera pasywnego, a serwer pasywny staje się serwerem aktywnym.</p>
    
<h4>Aby ręcznie zainicjować przełączenie:</h4>
 <ol>
  <li>Przejdź do karty <b>Przegląd</b>.</li>
  <li>Kliknij polecenie <b>Zarządzanie</b> > <b>Przełącz</b>.</li>
 </ol>
<div class="section">
<h4>Uwaga:</h4>
   <p>Po zainicjowaniu przełączania serwer aktywny przejmuje rolę serwera pasywnego, a następnie serwer pasywny staje się serwerem aktywnym. W związku z tym występuje krótki okres, w którym oba serwery są pasywne i mogą nie być w stanie zapewniać usług w normalny sposób. Czas przełączania różni się w zależności od liczby i rozmiaru wolumenów lub jednostek iSCSI LUN (na poziomie bloku), a także liczby i łącznego obciążenia usług w klastrze high-availability.</p>
</div>
   
<h3>Przełączanie awaryjne</h3>
    
     <p>Po wystąpieniu pewnych błędów system może automatycznie zainicjować przełączenie usług w celu utrzymania działania. Zdarzenie takie nazywa się „przełączaniem awaryjnym”. System może zainicjować przełączanie awaryjne w następujących sytuacjach:</p>
    
     <ul>
      <li><b>Uszkodzone miejsce w pamięci masowej:</b> Miejsce w pamięci (np. wolumen, grupa dysków, grupa RAID Group, pamięć podręczna SSD itp.) na serwerze aktywnym jest uszkodzone, ale odpowiadające jej miejsce w pamięci na serwerze pasywnym działa normalnie. Uwaga - system nie zainicjuje przełączania awaryjnego, jeżeli w uszkodzonym miejscu w pamięci nie będzie wolumenów ani jednostek iSCSI LUN (na poziomie bloku).</li>
      <li><b>Błąd usługi:</b> Wystąpił błąd usługi monitorowanej.</li>
      <li><b>Awaria zasilania:</b> Serwer aktywny jest wyłączony lub uruchamiany, wystąpiła awaria obu zasilaczy w aktywnym serwerze lub brak zasilania.</li>      
     </ul>    
     
    
<h3>Niepowodzenie przełączania</h3>
    
		<p>Przełączanie lub przełączanie awaryjne usług może się nie powieść w następujących sytuacjach:</p>
  			<ul>
   				<li><b>Niekompletna replikacja danych:</b> Po pierwszym połączeniu obu serwerów w celu utworzenia klastra high-availability system potrzebuje czasu na replikację wszystkich danych z serwera aktywnego na serwer pasywny.</li>
   				<li><b>Miejsce w pamięci na serwerze pasywnym jest uszkodzone:</b> Miejsce w pamięci (np. wolumen, grupa dysków, grupa RAID Group, pamięć podręczna SSD itp.) na serwerze pasywnym jest uszkodzone.</li>
                <li><b>Awaria zasilania:</b> Serwer pasywny jest wyłączony lub uruchamiany, wystąpiła awaria obu zasilaczy w pasywnym serwerze lub brak zasilania.</li>
                <li><b>Aktualizacja oprogramowania DSM:</b> Na czas instalowania aktualizacji oprogramowania DSM wszystkie usługi zostaną zatrzymane. Po zakończeniu aktualizacji usługi zostaną wznowione.</li>      
 </ul>

  <p>Jeżeli zainicjujesz przełączanie ręcznie, ale nie uda się przełączyć usług na serwer pasywny, system spróbuje przełączyć usługi z powrotem na serwer aktywny.</p>
 <p>Jeżeli przełączanie awaryjne zostanie zainicjowane, ale wskutek błędów żaden z serwerów nie będzie w stanie przejąć roli serwera aktywnego, klaster high-availability nie będzie w stanie zapewniać usług w normalny sposób. Jeżeli serwery nie powrócą automatycznie do stanu <b>Autonomiczny</b>, naciśnij przycisk <b>Reset</b> na obu serwerach w celu przywrócenia ustawień domyślnych. Po przywróceniu ustawień domyślnych można będzie połączyć serwery i ponownie utworzyć klaster high-availability.</p>
 
 <h3>Zasilacz awaryjny (UPS)</h3>
  <p>Klastry high-availability można podłączyć do zasilaczy awaryjnych (UPS) w celu zmniejszenia ryzyka nieoczekiwanej awarii zasilania. W razie utraty zasilania serwery będą czerpać zasilanie awaryjne z podłączonych zasilaczy UPS. Kiedy energia w zasilaczu UPS podłączonym do serwera aktywnego zacznie się wyczerpywać, system spróbuje przełączyć usługi na serwer pasywny. Należy uwzględnić następujące wskazówki.</p>
   <ul>

<li>Jeżeli serwer aktywny i pasywny są podłączone do tego samego przełącznika sieciowego, zalecamy podłączyć je również do tego samego źródła zasilania co przełącznik.</li>
<li>Jeśli serwer aktywny i pasywny są podłączone do różnych przełączników sieciowych, które korzystają z różnych źródeł zasilania (na przykład od różnych dostawców), zalecamy podłączyć serwer aktywny i pasywny do tych samych źródeł zasilania, co odpowiednie przełączniki.</li>
<li>Jeżeli serwer aktywny i pasywny są podłączone do różnych przełączników sieciowych używających różnych zasilaczy UPS, zalecamy podłączyć je do jednego zasilacza UPS, a nie do dwóch różnych. Gdy zasilacz UPS straci moc, serwer aktywny zostanie o tym powiadomiony i przejdzie w tryb bezpieczny, a serwer pasywny zostanie prawidłowo wyłączony. Jeśli serwery są połączone z różnymi jednostkami UPS, serwer aktywny nie będzie w stanie wykryć, czy zasilacz UPS serwera pasywnego nie zostanie za chwilę rozładowany. Może to doprowadzić do nieprawidłowego, nieoczekiwanego wyłączenia serwera pasywnego.</li>
   </ul>

   
<div class="section">
<h4>Uwaga:</h4>
<p>Urządzenie DiskStation obsługuje łączność z lokalnymi zasilaczami UPS obsługującymi protokół SNMP. Aby uzyskać więcej informacji, zobacz Pomoc na stronie <strong>Panel sterowania</strong> > <strong>Sprzęt</strong> > <strong>UPS</strong></p>
</div>  
 </body>
</html>
