<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">

<title>Opzioni</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script> <script type="text/javascript" src="../../scrollbar/initFlexcroll.js"></script>
</head>
<body>

<h2><a name="leaf_user"></a>Account</h2>

<p>Nella scheda Account sono presenti le opzioni per modificare le impostazioni account di base, come descrizione, password, e-mail e verifica in due passaggi. Per visualizzare questa scheda, fare clic sull'icona a forma di persona, in alto a destra del desktop, e selezionare <strong>Pers.</strong>.</p>



<h3>Modificare le impostazioni dell'account</h3>

<p>Le seguenti impostazioni dell'account possono essere modificate:</p>
<ul>
<li><strong>Descrizione:</strong> inserire una descrizione dell'account. La descrizione utente può contenere fino a 64 caratteri Unicode visualizzabili.</li>
<li><strong>Nuova password:</strong> per modificare la password dell'account, inserire una nuova password e confermarla nel campo <strong>Conferma password</strong>. Le password fanno distinzione tra minuscole e maiuscole e possono contenere fino a 127 caratteri, tra cui lettere, numeri, simboli e spazi.</li>
<li><strong>E-mail:</strong> immettere un indirizzo e-mail (solo per utenti non-admin).</li>
<li><strong>Lingua di visualizzazione:</strong> specificare la lingua di visualizzazione per l'account. Le impostazioni della lingua di visualizzazione specificata qui avranno priorità più alta rispetto a quella specificata nel <b>Pannello di controllo</b> > <b>Opzioni internazionali</b> > <b>Lingua</b>.</li>
</ul>
<p>Dopo avere modificato le impostazioni dell'account, fare clic su <b>OK</b> per salvare le modifiche.</p>


<h3>Verifica in due passaggi</h3>

<p>La verifica in due passaggi offre una maggiore sicurezza per l'account DSM. Se la verifica in due passaggi è abilitata, sarà necessario inserire la password oltre al codice di verifica utilizzabile una sola volta quando si accede a DSM. I codici di verifica possono essere ottenuti dalle applicazioni di autenticazione sul dispositivo mobile. Pertanto, se si desidera accedere all'account, oltre al nome utente e alla password, sarà necessario anche il dispositivo mobile.</p>

<div class="section">
<h4>Requisiti:</h4>
<p>la verifica in due passaggi richiede un dispositivo mobile e un'applicazione di autenticazione che supporti il protocollo TOTP (Time-based One-Time Password). Le applicazioni di autenticazione comprendono Google Authenticator (Android/iPhone/BlackBerry) o Authenticator (Windows Phone).</p>
</div>

<h4>Per abilitare la verifica in due passaggi:</h4>

<ol>
<li>Andare sulla scheda <strong>Pers.</strong> > <strong>Account</strong> e selezionare la casella <strong>Abilita verifica in due passaggi</strong> per avviare la Configurazione guidata della verifica in due passaggi.</li>
<li>Nella prima schermata, inserire l'indirizzo e-mail. I codici di verifica di emergenza possono essere inviati a questo indirizzo e-mail in caso di perdita del dispositivo mobile.</li>
<li>Scaricare e installare l'applicazione di autenticazione, ad esempio Google Authenticator (Android/iPhone/BlackBerry) o Authenticator (Windows Phone).</li>
<li>Nella schermata seguente, aprire l'applicazione di autenticazione e scansionare il codice QR. In alternativa, è possibile fare clic sul collegamento per inserire manualmente la chiave segreta.</li>
<li>A questo punto l'applicazione di autenticazione genera un codice di verifica di 6 cifre. Inserire il codice nel campo di testo della configurazione guidata per confermare che le configurazioni siano corrette. In caso di errori, verificare che l'ora di sistema del dispositivo mobile sia sincronizzata con l'ora di sistema di DSM. Inoltre, i codici di verifica vengono aggiornati periodicamente per garantire che il codice inserito non sia scaduto.</li>
<li>Una volta completata la configurazione guidata fare clic su <strong>OK</strong> per salvare le impostazioni.</li>
</ol>



<h4>Per accedere al DSM con la verifica in due passaggi:</h4>

<p>Dopo avere abilitato la verifica in due passaggi, verrà richiesto di inserire il codice di verifica a 6 cifre quando si accede al DSM.</p>

<ol>
<li>Nella schermata di accesso del DSM, inserire il nome utente e la password.</li>
<li>Quando viene chiesto di inserire il codice di verifica, aprire l'applicazione di autenticazione sul dispositivo mobile.</li>
<li>Trovare e inserire il codice di verifica di 6 cifre per l'account. In caso di perdita del dispositivo mobile, fare clic sul collegamento <b>Smarrito il telefono?</b> per inviare un codice di emergenza all'indirizzo e-mail.</li>
</ol>

<div class="section">
<h4>Nota:</h4>
<ul>
<li><strong>Impostazioni SMTP:</strong> Per ricevere il codice di emergenza tramite e-mail, le impostazioni del server SMTP nel <b>Pannello di controllo</b> > <b>Notifica</b> devono essere configurate correttamente.</li>
<li><strong>Limite codice di emergenza:</strong> ciascun utente ha un limite di 5 codici di emergenza. Se viene superato il limite, sarà necessario disabilitare e abilitare la verifica in due passaggi prima di ricevere altri codici di emergenza.</li>
<li>La verifica in 2 fasi può essere rafforzata su DSM e tutte le applicazioni mobile Synology correlate (es. DSM mobile e DS file).</li>

</ul>
</div>


<h4>Per reimpostare le impostazioni di verifica in due passaggi dell'utente:</h4>

<p>Gli utenti che appartengono al gruppo <strong>administrators</strong> possono ripristinare le impostazioni di verifica in due passaggi degli altri utenti. 
<ol>
<li>Andare su <strong>Pannello di controllo</strong> > <strong>Utente</strong>.</li>
<li>Fare doppio clic sull'utente di cui reimpostare la verifica in due passaggi.</li>
<li>Nella scheda <strong>Informazioni utente</strong>, fare clic sul pulsante <strong>Ripristina verifica in due passaggi</strong>.</li>
</ol>

<div class="section">
<h4>Nota:</h4>
<p>Se un utente appartenente al gruppo <strong>administrators</strong> non è disponibile, premere il pulsante di reimpostazione su DiskStation per reimpostare le impostazioni DSM e disabilitare la verifica in due fasi.</p>
</div>


<h3>Attività account</h3>
<p>Attività account consente di visualizzare le attività di accesso dell'account DSM, incluse le connessioni correnti, i dispositivi attendibili e la cronologia degli accessi.</p>


<h4>Per verificare le attività dell'account:</h4>
<p>Fare clic sul pulsante <strong>Attività account</strong>. Viene visualizzata una finestra con le schede riportate di seguito.

<ul>
<li><strong>Utenti connessi:</strong> la scheda mostra le seguenti informazioni:
  <ul>
<li><strong>Data e ora:</strong> la data e ora di accesso all'account.</li>
<li><strong>Nome client e IP:</strong> il nome e l'indirizzo IP del dispositivo che ha eseguito l'accesso all'account. Il nome client viene visualizzato solo quando l'accesso all'account viene eseguito con il protocollo CIFS.</li>
<li><strong>Servizio:</strong> il protocollo utilizzato per accedere all'account.</li>
<li><strong>Risorse:</strong> le risorse di sistema utilizzate dall'account.</li>
</ul></li>

<li><strong>Dispositivi attendibili:</strong> in questa scheda è mostrata la pagina di gestione di dispositivi attendibili.
   <ul>
<li><strong>Il dispositivo corrente è/non è attendibile:</strong> fare clic su <strong>Rendi attendibile questo dispositivo</strong> per rendere attendibile il dispositivo corrente, quindi la verifica in 2 fasi non sarà più necessari quando si accede in DSM con questo dispositivo.</li>

<li><strong>Annulla l'attendibilità di altri dispositivi:</strong> è possibile annullare l'attendibilità di altri dispositivi (es. altri computer o dispositivi mobili) che sono stati resi attendibili. Pertanto, la verifica in 2 fasi sarà richiesta quando si accede a DSM su questi dispositivi.</li>
</ul></li>


<li><strong>Cronologia accessi:</strong> la scheda mostra le sessioni di accesso recenti e le seguenti informazioni:
<ul>
<li><strong>Data e ora:</strong> la data e ora di accesso all'account.</li>
<li><strong>Evento:</strong> mostra il nome utente e l'indirizzo IP.</li>
</ul>
</li>
</ul>


<div class="section">
<h4>Nota:</h4>
<p>il dispositivo contrassegnato come attendibile sarà ricordato solo quando si accede con lo stesso account e dallo stesso browser. Verrà richiesto ancora di inserire una OTP (password temporanea) per la verifica in due fasi nei seguenti scenari, ance se è stato reso attendibile un dispositivo in precedenza:</p>
<ul>
<li>L'accesso viene eseguito con lo stesso account ma su un browser diverso.</li>
<li>I cookie sono stati rimossi dal browser.</li>
<li>Un dispositivo viene reso attendibile quando si accede come Utente A, successivamente lo stesso dispositivo viene reso attendibile quando si accedere come Utente B. Quando si accederà di nuovo come Utente A, sarà necessario ancora inserire una password come verifica in due fasi.</li>
</ul>

</div>


</body>
</html>