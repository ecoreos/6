<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Brána firewall</title>

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2><a name="leaf_firewall"></a>Brána firewall</h2>
<p>V části <strong>Ovládací panel</strong> > <strong>Zabezpečení</strong> > <strong>Brána firewall</strong> je možné povolit bránu firewall, vytvářet pravidla brány firewall a konfigurovat nastavení bránící neoprávněnému přihlášení a přístupu k řízení služeb. Můžete se rozhodnout, jestli určitým síťovým portům z konkrétních IP adres povolíte nebo zakážete přístup.</p>


<h3>Správa brány firewall</h3>
<p>Pravidla brány firewall je možné vytvářet pro různé profily brány firewall, abyste tak mohli snadno a rychle přepnout do požadovaného profilu podle různých potřeb zabezpečení.</p>

<h4>Povolení brány firewall:</h4>
<ol>
<li>Přejděte do části <b>Ovládací panel</b> > <b>Zabezpečení</b> > <b>Firewall</b> a zaškrtněte možnost <b>Povolit bránu firewall</b>.</li>
<li>Nastavení uložte kliknutím na možnost <b>Použít</b>.</li>
</ol>


<h4>Konfigurace profilu brány firewall:</h4>
<ol>

<li>V části <b>Profil brány firewall</b> klikněte na ikonu <b>+</b> v rozevírací nabídce a zadejte název pro vytvoření nového profilu.</li>
<li>V rozevírací nabídce vyberte požadovaný profil a klikněte na možnost <b>Vybrat</b>.</li>
<li>Klikněte na tlačítko <b>Upravit pravidla</b> vpravo a kliknutím na možnost <b>Vytvořit</b> vytvořte pravidla brány firewall pro zvolený profil. (Podrobnosti o vytváření pravidel brány firewall se nacházejí v následující části.)</li>
<li>Opakujte výše uvedené kroky, dokud nevytvoříte všechny profily a pravidla brány firewall, které potřebujete.</li>
</ol>

<h4>Správa profilu brány firewall:</h4>
<p>Chcete-li vytvořit, odstranit, přejmenovat nebo klonovat vybraný profil, klikněte v části <b>Profil brány firewall</b> v rozevírací nabídce na odpovídající tlačítka.</p>



<h4>Vytvoření pravidla brány firewall:</h4>
<ol>

<li>V části <b>Profil brány firewall</b> vyberte v rozevírací nabídce profil brány firewall a klikněte na tlačítko <b>Upravit pravidla</b> vpravo.</li>

<li>V rozevíracích nabídkách v pravém horním rohu vyberte síťové rozhraní.</li>
<li>Klikněte na možnost <b>Vytvořit</b>.</li>
<li>V části <b>Porty</b> vyberte jednu z následujících možností:<ul>
<li>Pomocí možnosti <b>Vše</b> uplatníte toto pravidlo brány firewall na všechny porty.</li>
<li>Zvolte možnost <b>Vybrat ze seznamu integrovaných aplikací</b> a klikněte na možnost <strong>Vybrat</strong>. Vyberte integrované aplikace, na které chcete toto pravidlo brány firewall použít.</li>
<li>Vyberte možnost <b>Vlastní</b> a klikněte na možnost <b>Vlastní</b>. Zadejte až 15 portů oddělených čárkami nebo zadejte rozsah portů, pro které se má toto pravidlo brány firewall použít.</li>
</ul>
</li>
<li>V části <b>Zdrojová IP adresa</b> vyberte jednu z následujících možností:<ul>
<li>Pomocí možnosti <b>Vše</b> uplatníte toto pravidlo brány firewall na všechny IP adresy.</li>
<li>Vyberte možnost <b>Specifická IP adresa</b> a klikněte na položku <strong>Vybrat</strong>. Možné je zadat jednu IP adresu nebo rozsah IP adres, na které se bude pravidlo brány firewall vztahovat.</li>
<li>Volbou možnosti <b>Oblast</b> a následným stanovením až 15 zemí použijete toto pravidlo brány firewall pouze na ně.</li>
</ul>
</li>
<li>V části <b>Akce</b> vyberte jednu z následujících možností:<ul>
	<li>Volbou <b>Povolit</b> povolíte přístup podle portů a zdrojových IP adres, které jste stanovili.</li>
	<li>Volbou <b>Zakázat</b> zakážete přístup podle portů a zdrojových IP adres, které jste stanovili.</li>
</ul>
</li>
</ol>

<p>Pravidla brány firewall pro připojení LAN a PPPoE je možné zobrazit volbou těchto rozhraní v poli v pravém horním rohu. Na konci seznamu pravidel vyberte možnost <b>Povolit přístup</b> nebo <b>Zakázat přístup</b>, které povolí či zakážou jakýkoli požadavek na přístup, který neodpovídá stávajícímu pravidlu brány firewall pro příslušné rozhraní.</p>


<div class="section">
<h4>Poznámka:</h4>
<ul>
<li>Přetažením můžete změnit pořadí pravidel v seznamu.</li>
<li>Priorita pravidel je dána jejich pozicí v seznamu.</li>
<li>Pokud máte ke stejné podsíti připojených více síťových portů, pravidla brány firewall nemusí fungovat správně.* </li>
<li>Pokud zkombinujete více síťových portů s funkcí Link Aggregation, brána firewall bude používat pravidla prvního síťového rozhraní a zachová pravidla druhého síťového rozhraní.</li>
<li>Pokud se zařízení DiskStation připojuje k internetu přes rozhraní PPPoE, je nutné na příslušném rozhraní PPPoE nakonfigurovat odpovídající pravidla brány firewall.</li>
</ul>
</div>

<h4>Použití profilu brány firewall:</h4>

<ol>
<li>V části <b>Profil brány firewall</b> přepněte v rozevírací nabídce na požadovaný profil.</li>
<li>Změny uložíte kliknutím na možnost <b>Použít</b>. Vybraný profil brány firewall se bude používat jako aktivní profil.</li>
</ol>


<h3>Chování pravidla brány firewall:</h3>
<p>Brána firewall systému DSM vyhodnocuje pravidla na základě priority. <strong>Jakmile je pravidlo splněno, bude vynuceno a brána firewall systému DSM nebude v porovnávání následujících pravidel pokračovat</strong>. Pokud nejsou splněna žádná pravidla, provede brána firewall systému DSM výchozí akci zadanou v jednotlivých rozhraních.</p>
<h4>Priorita pravidla brány firewall:</h4>
<ol> 
<li>Pravidla definovaná v části „Všechna rozhraní“.</li>
<li>Pravidla definovaná v rozhraních, na které se vztahuje příslušné připojení.</li>
<li>Výchozí pravidla v rozhraních, na která se vztahuje příslušné připojení.</li>
</ol>
<p>____<br> * Platí pouze u konkrétních modelů.<br> # Tato funkce obsahuje data GeoLite vytvořená společností MaxMind a dostupná na webu <a href="http://www.maxmind.com" target="_blank">http://www.maxmind.com</a>.</p>
</body>
</html>
