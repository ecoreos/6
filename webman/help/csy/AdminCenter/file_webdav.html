<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Webové služby</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2><a name="webdav"></a>WebDAV</h2>
<p>WebDAV je rozšířením HTTP určeným k tomu, aby uživatelé mohli upravovat a spravovat soubory uložené na vzdálených serverech. Když je aktivovaná služba WebDAV, mohou klientské programy podporující WebDAV, jako jsou například některé aplikace systému Windows, Mac OS Finder nebo Linux File Browser, vzdáleně používat soubory v zařízení DiskStation, jako kdyby byly uložené v místní síťové jednotce.</p>

<h4>Povolení služby WebDAV:</h4>
<ol>
<li>Chcete-li povolit připojení WebDAV přes HTTPS, zaškrtněte políčko <strong>Povolit WebDAV </strong>nebo <strong>Povolit připojení WebDAV HTTPS</strong>. Výchozí port pro WebDAV je 5005 a pro WebDAV HTTPS je 5006.</li>
<li>Klikněte na možnost <strong>Použít</strong></li>
</ol>

<h3>Omezení rychlosti</h3>
<p>Povolením omezení rychlosti získáte možnost ovládat maximální využitelnou šířku pásma pro určité uživatele nebo skupiny při přenášení souborů pomocí protokolu WebDAV.</p>

<h4>Povolení omezení rychlosti:</h4>
<ol>
  <li>Chcete-li implementovat omezení rychlosti pouze v určitou dobu, tak zaškrtněte políčko <b>Povolit omezení rychlosti</b> nebo <strong>Povolit omezení rychlosti podle plánu</strong>. Jedná se o nastavení na straně serveru, které přepíše nastavení jednotlivých uživatelů a skupin. Výběrem možnosti <strong>Bez omezení rychlosti</strong> vypnete nastavení omezení rychlosti všech uživatelů a skupin.</li>
  <li>Kliknutím na možnost <strong>Nastavení omezení rychlosti</strong> můžete změnit nastavení pro jednotlivé uživatele nebo skupiny. Pro jednotlivé uživatele a skupiny můžete vybrat jednu z následujících možností:<ul>
      <li><strong>Použít nastavení skupin:</strong> Nastavení omezení rychlosti bude stejné jako nastavení pro skupinu, do které uživatel patří. </li>
      <li><strong>Žádné:</strong> Při přenosu souborů členy skupiny pomocí této služby nebude uplatněno žádné omezení rychlosti.</li>
      <li><strong>Konstantní:</strong> Pro uživatele nebo členy skupiny bude uplatněno pevné, konstantní omezení rychlosti. Omezení rychlosti odesílání a stahování lze zadat do polí vlevo.</li>
      <li><strong>Variabilní:</strong> Pro uživatele nebo členy skupiny lze zadat a uplatnit dva typy omezení rychlosti podle plánu. Kliknutím na tlačítko <strong>Nastavit</strong> změníte nastavení omezení rychlosti a nastavíte plán.</li>
    </ul>
  </li>
  <li>Klikněte na možnost <b>Použít</b>.</li>
</ol>

<div class="section">
<h4>Poznámka:</h4>
<ul>
<li>Další podrobnosti o dynamice omezení rychlosti pro skupiny najdete <a href="file_group_edit.html">zde</a>.</li>
<li>Při nastavování omezení rychlosti pro uživatele se v části <strong>Výsledek</strong> zobrazuje jeho aktuální omezení rychlosti založené na jeho individuálním nastavení nebo nastavení skupiny. Pokud má například uživatel „Achilles“ nastaveno individuální omezení stahování na 100 kB/s, ale patří do uživatelské skupiny s omezením stahování nastaveným na 500 kB/s, zobrazí se v části <strong>Výsledek</strong> hodnota „0/500“.</li>
</ul>
</div>

<h3>Rozšířená nastavení</h3>
<p>Kliknutím na možnost <strong>Rozšířená nastavení</strong> získáte možnost změnit následující možnosti:</p>
<ul>
<li><strong>Povolit anonymní WebDAV:</strong> Při připojení prostřednictvím WebDAV umožňuje klientům přístup ke sdíleným složkám pomocí uživatelského jména „anonymous“. Zkontrolujte, zda jsou uživateli „Anonymní FTP/WebDAV“ přidělena správná přístupová oprávnění na stránce <strong>Sdílená složka</strong>.</li>
<li><strong>Povolit DavDepthInfinity:</strong> Při používání klientského nástroje umožní tato možnost uživatelům používat nebo odstraňovat soubory bez omezení délky cesty souboru. </li>
<li><strong>Povolit protokol WebDAV:</strong> Tato možnost zaznamenává události související se službou WebDAV. Klikněte na možnost <strong>Zobrazit protokoly</strong> a v automaticky otevíraném okně se zobrazí přehled protokolů.</li>
</ul>

<h2><a name="use"></a>Používání WebDAV v různých operačních systémech</h2>
<p>Po povolení služby WebDAV na svém zařízení DiskStation postupujte podle pokynů uvedených níže a začněte používat soubory na zařízeních se systémem Windows, Mac nebo Linux nebo v určitých aplikacích pro chytré telefony společnosti Synology.</p>

<div class="section">
<h4>Poznámka:</h4>
<ul>
<li>Připojujete-li se pomocí služeb WebDAV, doporučujeme používat klienta WebDAV s podporou UTF-8, aby nedocházelo k chybám šifrování. </li>
</ul>
</div>

<h3>Systém Windows</h3>

<p>Uživatelům systému Windows, kteří chtějí používat protokol WebDAV pro přístup k souborům v produktech společnosti Synology, doporučujeme používat aplikaci BitKinex, což je pro nekomerční používání bezplatná aplikace pro mapování jednotek. Kromě toho je na Internetu dostupná celá řada dalších klientských aplikací WebDAV.</p>

<div class="section">
<h4>Poznámka:</h4>
<ul>
<li>Chcete-li pro přístup k souborům ve svém zařízení DiskStation pomocí WebDAV používat funkci <strong>Připojit síťovou jednotku</strong> systému Windows, získejte nejprve platný certifikát SSL a přistupujte do svého zařízení DiskStation pomocí připojení HTTPS. Pokud používáte službu WebDAV v prostředí systému Windows a chcete přepnout na jiný uživatelský účet, musíte se nejdříve odhlásit ze systému Windows.</li>
</ul>
</div>

<h3>Pro systém Mac</h3>

<p>Uživatelé systému Mac se mohou připojovat k zařízení DiskStation prostřednictvím WebDAV jednoduše pomocí programu Finder.</p>

<h4>Používání služby WebDAV v systému Mac:</h4>
<ol>
<li>V počítači se systémem Mac přejděte do nabídky <b>Finder</b> > <b>Připojit k serveru</b>.</li>
<li>Do pole <strong>Adresa serveru</strong> zadejte IP adresu zařízení DiskStation nebo název domény s řetězcem „http://“ před názvem a řetězcem „:5005“ za názvem (nebo jakékoli jiné číslo portu, které jste nastavili při zapínání služby WebDAV). Příklad: <strong>http://pm.synology.com:5005/</strong>.</li>
<li>Zadejte svoje uživatelské jméno a heslo do systému DSM.</li>
<li>Klikněte na možnost <b>Připojit</b>.</li>
</ol>

<div class="section">
<h4>Poznámka:</h4>
<ul>
<li>Služba WebDAV podporuje přenos Bonjour.</li>
</ul>
</div>

<h3>Systém Linux</h3>

<p>Uživatelé systému Ubuntu a ostatní uživatelé systému Linux mohou přistupovat k souborům v zařízení DiskStation prostřednictvím WebDAV podle následujících pokynů.</p>

<h4>Používání služby WebDAV v systému Ubuntu:</h4>
<ol>
<li>Klikněte na možnost <b>Místa</b> > <b>Připojit k serveru</b>.</li>
<li>Vyberte z rozevírací nabídky možnost <b>WebDAV (HTTP)</b> nebo <b>WebDAV (HTTPS)</b>.</li>
<li>Zadejte požadované údaje včetně umístění serveru, portu, složky a uživatelského účtu. Pokračujte kliknutím na možnost <b>Připojit</b>.</li>
<li>Zadejte heslo a klikněte na možnost <b>Připojit</b>.</li>
</ol>
<h4>Používání služby WebDAV přes příkazový řádek systému Linux:</h4>
<p>Pokud chcete používat příkazový řádek, můžete nastavit přístup pomocí klienta <b>cadaver</b>, což je klientský software WebDAV s příkazovým řádkem.</p>






<h2>Přihlášení ke kalendářům s klienty CalDAV</h2>
<p>Pomocí klientů CalDAV v počítači nebo v mobilním zařízení se můžete přihlásit ke kalendářům uloženým ve stanici DiskStation a poté spravovat události kalendáře, poznámky a seznamy úkolů. Mezi kalendářové klienty patří <a href="http://www.mozilla.org/projects/calendar/sunbird/" target="_blank">Sunbird</a> (Windows, Mac, Linux), <a href="http://blog.chandlerproject.org/" target="_blank">Chandler</a> (Windows, Mac, Linux), Evolution (Linux) nebo iCal (Mac, zařízení se systémem iOS).</p>

<h4>Povolení služby CalDAV:</h4>
<ol>
<li>Nejdříve povolte připojení WebDAV nebo WebDAV HTTPS.</li>
<li>Zaškrtněte možnost <b>Povolit CalDAV</b>.</li>
<li>Klikněte na možnost <b>Použít</b>.</li>
</ol>

<h4>Správa seznamu kalendářů:</h4>
<ol>
<li>Klikněte na možnost <b>Zobrazit seznam kalendářů</b>.</li>
<li>V zobrazeném okně proveďte jeden z následujících kroků:<ul>
		<li>Pokud chcete vytvořit nový kalendář, klikněte na možnost <b>Přidat</b>, pojmenujte nový kalendář (například „kal1“), zadejte cestu pro uložení kalendáře (například sdílená složka „kalendar“) a potom klikněte na tlačítko <b>OK</b>.</li>
		<li>Pokud chcete změnit název kalendáře a umístění, vyberte kalendář v seznamu kalendářů, proveďte změny kliknutím na možnost <b>Upravit</b> a potom klikněte na tlačítko <b>OK</b>.</li>
		<li>Pokud chcete odstranit kalendář ze stanice DiskStation, vyberte jej v seznamu kalendářů a potom klikněte na možnost <b>Odstranit</b>.</li>
	</ul>
</li>
<li>Klikněte na možnost <b>Zavřít</b>.</li>
</ol>

<div class="section">
<h4>Poznámka:</h4>
<ul>
<li>Kalendáře uložené ve stanici DiskStation budou vypadat jako složka ve stanici DiskStation.</li>
</ul>
</div>

<h4>Přihlášení ke kalendáři s klientskou aplikací (v příkladu je použita aplikace Sunbird):</h4>
<ol>
<li><a href="http://www.mozilla.org/projects/calendar/sunbird/" target="_blank">Stáhněte</a> a nainstalujte aplikaci Sunbird do počítače.</li>
<li>Přejděte do části <b>Soubor</b> > <b>Přihlásit ke vzdálenému kalendáři</b>.</li>
<li>V okně, které se zobrazí, vyberte možnost <b>V síti</b> a klikněte na možnost <b>Další</b>.</li>
<li>Zvolte možnost <b>CalDAV</b>, do pole <b>Umístění</b> zadejte <b>http://DiskStation_DDNS_název_hostitele:WebDAV_číslo_portu/umístění_kalendáře/název_kalendáře</b> (například „http://demo.no-ip.info:5005/kalendar/kal1“) a klikněte na možnost <b>Další</b>.</li>
<li>Pojmenujte kalendář a klikněte na možnost <b>Další</b>.</li>
<li>Zadejte uživatelské jméno a heslo v systému DSM pro ověření, klikněte na tlačítko <b>OK</b> a potom klikněte na možnost <b>Hotovo</b>.</li>
</ol>
<h4>Přihlášení ke kalendáři pomocí mobilního zařízení (v příkladu je použito zařízení se systémem iOS):</h4>
<ol>
<li>V zařízení se systémem iOS přejděte do části <b>Nastavení</b> > <b>Pošta, kontakty, kalendáře</b>.</li>
<li>V části <b>Účty</b> přejděte do nabídky <b>Přidat účet</b> > <b>Jiné</b> a potom klikněte na možnost <b>Přidat účet CalDAV</b>.</li>
<li>Do políček zadejte IP adresu (nebo název domény) stanice DiskStation, uživatelské údaje a potom klikněte na možnost <b>Další</b>. Pokud se zobrazí zpráva, klikněte na možnost <b>Pokračovat</b>.</li>
<li>Klikněte na možnost <b>Rozšířená nastavení</b> a postupujte následovně:<ol>
		<li>Zadejte do pole <b>Port</b> číslo <b>5005</b> (nebo jiné číslo portu, které jste nastavili při povolení služby WebDAV).</li>
		<li>Změňte adresu URL v poli <b>URL účtu</b> na <b>http://DiskStation_DDNS_název_hostitele:WebDAV_číslo_portu/umístění_kalendáře/název_kalendáře</b> (například „http://demo.no-ip.info:5005/kalendar/kal1“).</li>
		<li>Klikněte na možnost <b>CalDAV</b>.</li>
	</ol>
</li>
<li>Kliknutím na možnost <b>Další</b> ověřte informace účtu a potom dokončete nastavení účtu kliknutím na možnost <b>Uložit</b>.</li>
<li>Vraťte se na úvodní obrazovku přístroje se systémem iOS a otevřete <b>Kalendář</b>, pomocí něhož můžete svůj kalendář spravovat.</li>
</ol>


<div class="section">
<h4>Poznámka:</h4>
<ul>
<li>Další informace o správě událostí kalendáře, poznámek a seznamů úkolů naleznete v dokumentech nápovědy pro jednotlivé klientské aplikace.</li>
</ul>
</div>

 

</body>
</html>
