<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Win/Mac/NFS</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>Windows fájlszolgáltatás</h2>

<p>A Windows fájlszolgáltatás lehetővé teszi SMB/CIFS támogatással rendelkező Windows, Mac, és Linux kliensek számára a hozzáférést a(z) DiskStation készüléken tárolt adatokhoz. Ha Windows Intéző segítségével szeretne böngészni a(z) DiskStation eszközön tárolt fájlok között, illetve megosztott mappát szeretne hálózati meghajtóként csatlakoztatni, engedélyezze ezt a lehetőséget a <strong>Vezérlőpult</strong> > <strong>Fájlszolgáltatások</strong> > <strong>Win/Mac/NFS</strong> menüpontban.</p>


<h4>Windows fájlszolgáltatás engedélyezése:</h4>
<ol>
<li>Jelölje be a <b>Windows fájlszolgáltatás engedélyezése</b> jelölőnégyzetet.</li>
<li>Kattintson az <b>Alkalmaz</b> gombra.</li>
</ol>

<div class="section disable-hi3535">
<h4>Megjegyzés:</h4>
<p>A Windows fájlszolgáltatás engedélyezését követően az SMB-n keresztül csatlakoztathatja a teljesen indexelt mappákat Mac számítógépéhez, majd a Finder Spotlight funkciójának használatával a csatlakoztatott mappákban található fájlok tartalmában is végezhet keresést.</p>
</div>


<h3>Munkacsoport</h3>
<p>Ez a lehetőség hálózatkezelési okokból lehetővé teszi a rendszer meghatározott munkacsoport tagjaként való meghatározását.</p>

<div class="section">

<h4>Megjegyzés:</h4>
<ul>
<li>Az egyes munkacsoportok neve 1–15 karaktert tartalmazhat. A név nem tartalmazhatja a következő karaktereket: [ ] ; : " < > * + = \ / | ? ,</li>
<li>Ha OS X 10.9 operációs rendszert futtató Mac számítógépet használ, és DiskStation eszköze egy Windows tartományhoz csatlakozott, akkor a DiskStation eszközön tárolt fájlok Windows fájlszolgáltatás segítségével történő eléréséhez úgy jelentkezzen be, hogy a(z) DiskStation helyi felhasználóneve elé írja be a <strong>localhost\</strong> szócskát.</li>
</ul>
</div>

<h3 class="enable-bromolow enable-grantley enable-avoton enable-braswell enable-broadwell enable-kvmx64">Korábbi verziókhoz való hozzáférés letiltása</h3>
<p class="enable-bromolow enable-grantley enable-avoton enable-braswell enable-broadwell enable-kvmx64">Windows Intézőben a felhasználók a megosztott mappákban található <strong>Korábbi verziók</strong> lapon férhetnek hozzá a mappákról és fájlokról készült pillanatfelvételekhez, így rendszergazda segítsége nélkül is visszaállíthatják és másolhatják adataikat. Ha bejelöli a <strong>Korábbi verziókhoz való hozzáférés letiltása</strong> lehetőséget, a „Korábbi verziók” oldalon semmilyen információ nem jelenik meg.</p>

<div class="section enable-bromolow enable-grantley enable-avoton enable-braswell enable-broadwell enable-kvmx64"><h4>Megjegyzés:</h4>
<ul>
	<li>A felhasználók csak abban az esetben férhetnek hozzá egy korábbi verzióhoz, ha az előző verziónak megfelelő pillanatfelvétel készítésekor a felhasználói fiókjuk már létre volt hozva, illetve megkapták azon megosztott mappa olvasási engedélyét, amelyről a megfelelő pillanatfelvétel készült.</li>
</ul>
</div>

<h3>Átviteli naplózás engedélyezése</h3>
<p>Ennek a lehetőségnek a bejelölése engedélyezi a fájlhozzáférési műveletek naplózását, ideértve a fájlok és mappák CIFS/SMB-protokollon, azaz a Windows fájlátviteli protokollján keresztül történő létrehozását, törlését, olvasását, írását, áthelyezését vagy átnevezését.</p>

<h3>Speciális beállítások</h3>
<p>Az alábbi lehetőségek megtekintéséhez kattintson a <strong>Speciális beállítások</strong> gombra.</p>
<ul>
<li><strong>WINS szerver</strong>: A Microsoft Windows internetes névszolgáltatás (Microsoft Windows Internet Name Service – WINS) egy NetBIOS rendszert használó, gépnevek IP-címének feloldását végző szolgáltatás. A Windows felhasználói könnyebben találják meg a rendszert TCP/IP-hálózatokon, ha a rendszeren beállították a WINS szerverrel történő regisztrációt.</li>
<li><strong>Max protokoll a Windows fájlszolgáltatáshoz</strong>: A hálózati konfiguráció függvényében beállíthatja a(z) DiskStation eszköz által támogatott legmagasabb protokollszintet.<ul>
    <li><strong>SMB 2 engedélyezése</strong>: Az SMB (szerver üzenetblokk) 2 protokoll a Windows Vista operációs rendszer óta támogatott, ez az SMB továbbfejlesztett verziója. A hálózati csomagok számának csökkentése és a teljesítmény növelése érdekében az SMB 2 képes egyetlen kérelembe több SMB-művelet összefogni.</li>
    <li><strong>SMB 2 és Large MTU engedélyezése</strong>: A maximális átviteli egység (MTU) kifejezés azt a legnagyobb adategységet jelöli, amely egy kommunikációs protokoll segítségével átvihető. A gyorsabb hálózati interfészek, például az 1- vagy 10-gigabites Ethernet előnyeinek kihasználása érdekében a Large MTU 1 megabájtra (MB) növeli a maximális átviteli egységet. A Large MTU beállítás engedélyezése javítja a nagy fájlok átvitelének sebességét és hatékonyságát, miközben csökkenti a feldolgozandó csomagok számát.</li>
    <li><strong>SMB 3 engedélyezése</strong>: Az SMB 3 a Windows 8 és a Windows Server 2012 kiadásától kezdve támogatott. Ez az SMB 2 továbbfejlesztett változata. Az SMB 3 támogatja az AES-alapú titkosított fájlátvitelt, ezzel javítja a peer-to-peer fájlátvitel biztonságát.</li>
</ul>
<div class="section">
  <h4>Megjegyzés:</h4>
  <ul>
    <li>Az SMB 2 protokollt a Windows Vista, Windows Server 2008 R2, Windows 7, valamint az ezeknél újabb operációs rendszerek támogatják.</li>
    <li>A Large MTU funkciót a Windows Server 2008 R2, Windows 7, valamint az ezeknél újabb operációs rendszerek támogatják.</li>
    <li>Annak érdekében, hogy a Large MTU az Ön Windows számítógépén is hatékonyan működjön, módosítani kell a számítógép beállításjegyzék-beállításait. További részletekért keresse fel a Microsoft műszaki támogatószolgálatát (például olvassa el <a href="http://technet.microsoft.com/en-us/library/ff625695(v=ws.10).aspx" target="_blank">ezt a cikket</a>).</li>
    </ul>
</div>
<li><strong>Átviteli titkosítási mód</strong>: SMB 3 engedélyezése esetén a Windows fájlszolgáltatás átviteli titkosítás alkalmazása révén javítja a fájlátvitel biztonságát.<ul>
    <li><b>Letilt</b>: A rendszer nem alkalmaz átviteli titkosítást.</li>
    <li><b>Automatikus</b>: Az átviteli titkosítás kizárólag a funkciót támogató kliensek esetében kerül alkalmazásra.</li>
    <li><b>Kényszerítés</b>: Az átviteli titkosítás mindig alkalmazásra kerül. Ebben az esetben az átviteli titkosítást nem támogató kliensek nem fogják tudni használni a Windows fájlszolgáltatást.</li>
  </ul>
</li>
<div class="section">
  <h4>Megjegyzés:</h4>
  <ul>
    <li>Az átviteli titkosítást a Windows 8, Windows 2012 és az újabb verziók támogatják.</li>
    <li>Az átviteli titkosítás engedélyezése esetén nincs mód a Windows fájlszolgáltatásba való anonim bejelentkezésre.</li>
    <li>Az átviteli titkosítás bekapcsolása esetén az alkalmazások időtúllépésének elkerülése érdekében ne jelölje be az <b>Alkalmazkodó zárolás letiltása</b> jelölőnégyzetet.</li>
    </ul>
</div>
<li><strong>Alkalmazkodó zárolás letiltása</strong>: Az opció bejelölésével letiltja a CIFS „Opportunistic Locking” funkcióját, amely jobb teljesítményhez vezet az adatbázis-alkalmazások által a(z) DiskStation eszköz megosztott mappájában található adatbázisfájlok hálózaton keresztül történő elérése esetén.</li>
<li><strong>Local Master Browser engedélyezése</strong>: Ha egyazon alhálózaton több Windows számítógép is megtalálható, az adatok egyeztetését követően az egyik számítógép megkapja a „helyi főtallózó” (local master browser) szerepkört. A helyi főtallózó (local master browser) listát tart fenn az alhálózat többi számítógépéről, illetve azok megosztott erőforrásairól, és megosztja ezeket a listákat a többi számítógéppel. Ez a lehetőség lehetővé teszi a(z) DiskStation számára, hogy felvegye a helyi főtallózó (local master browser) szerepkört.</li>

<div class="section">
<h4>Megjegyzés:</h4>
<p>Ennek a funkciónak az engedélyezése letiltja a merevlemez-hibernálást, valamint aktiválja a jelszó nélküli vendégfiókot.</p>
</div>


<li><strong>DirSort VFS modul engedélyezése</strong>: Ez a modul a mappanevek rendezésére és ábécésorrendben történő felsorolására szolgál. Ennek az opciónak az engedélyezése hatással van a rendszerteljesítményre.</li>

<li><strong>Fájlvétó</strong>: Fájlok meghatározott kritériumok szerinti elrejtése. A kritériumok közé tartozhatnak helyettesítő karakterek (*), a többszörös adatbevitel egyes tagjait pedig perjellel (/) kell elválasztani egymástól. Például: <i>/abc*/*.txt/*.conf/</i>. Ennek az opciónak az engedélyezése hatással van a rendszerteljesítményre.</li>

<li><strong>Szimbolikus hivatkozások engedélyezése megosztott mappákon belül</strong>: Ezen opció engedélyezése lehetővé teszi, hogy szimbolikus hivatkozások mutathassanak az egyazon megosztott mappán belüli fájlokra vagy mappákra. A szimbolikus hivatkozások DSM terminál használatával hozhatók létre.</li>

<li><strong>Szimbolikus hivatkozások engedélyezése megosztott mappák között</strong>: Ezen opció engedélyezése lehetővé teszi, hogy a szimbolikus hivatkozások különböző megosztott mappákban található fájlokra vagy mappákra mutassanak. A szimbolikus hivatkozások DSM terminál használatával hozhatók létre. Ne feledje, hogy ezen opció engedélyezése esetleg lehetővé teheti a hozzáférési jogosultsággal nem rendelkező felhasználók számára a szimbolikus hivatkozások céljaként szolgáló megosztott mappák megtekintését, valamint az azokhoz való hozzáférést.</li>

<li><strong>MSDFS VFS modul engedélyezése</strong>: Lehetővé teszi, hogy a szimbolikus hivatkozások másik SMB-szervereken található fájlokra vagy mappákra mutassanak. A Windows régebbi verziói, például a Windows XP esetén a kliensnek és a(z) DiskStation készüléknek ezen opció engedélyezése előtt csatlakoznia kell egy Windows tartományhoz. Az MSDFS hivatkozások létrehozásával kapcsolatos további információkat lásd <a href="http://www.samba.org/samba/docs/man/Samba-HOWTO-Collection/msdfs.html" target=_blank>itt</a>. Ne feledje, hogy ezen opció letiltása után a klienseszköz gyorsítótárát törölni kell, ellenkező esetben ez hatással lehet a megszokott teljesítményre.</li>

<li><strong>Ugyanarról az IP-címről származó többszörös kapcsolat letiltása</strong>: Az opció engedélyezése esetén a(z) DiskStation készülék IP-címenként csak egy kapcsolatot engedélyez a Windows fájlszolgáltatást használó kliensekről. Ha több, ugyanazzal az IP-címmel rendelkező kliens használja a Windows fájlszolgáltatást, a(z) DiskStation a legutolsót tartja meg, minden régebbi kapcsolatot elvet. NAT környezetben előfordulhat, hogy a kliens esetleg egyetlen IP-címet használ, ebben az esetben az opció engedélyezése hatással lehet a megszokott teljesítményre.</li>

<li><strong>Hibakeresési naplók gyűjtése</strong>: Az opció engedélyezése esetén a rendszer részletes, hibakeresési célokra használható naplókat tárol. Ennek az opciónak az engedélyezése hatással van a rendszerteljesítményre.</li>
<li><strong>Alapértelmezett UNIX engedélyek alkalmazása</strong>: Az opció engedélyezése esetén a rendszer fájlok és mappák feltöltésekor vagy létrehozásakor az alapértelmezett UNIX engedélyeket alkalmazza. A UNIX engedély fájlok esetén 744, mappák esetén 755. Az opció letiltása esetén a UNIX engedély fájlok és mappák esetén is 777.</li>
<div class="section enable-eds14">
<h4>Megjegyzés:</h4>
<ul>
<li>Az opció engedélyezése inkonzisztens engedélyekkel kapcsolatos problémákat okozhat a különböző protokollok között. Az inkonzisztenciák elkerülése érdekében azt javasoljuk, hogy ne kapcsolja be ezt az opciót.</li>
</ul>
</div>
<div class="section disable-eds14">
<h4>Megjegyzés:</h4>
<ul>
  <li>A Windows ACL-t használó megosztott mappák esetében (a külső meghajtókon lévő megosztásokon és a „photo” mappán kívül az összes megosztás) futtassa a <strong>chmod</strong> parancsot Linux rendszerén vagy FTP-kliensén, amennyiben a Windows ACL mappa- és fájlengedélyeit UNIX-ra szeretné állítani.</li>
  <li>Az opció engedélyezése inkonzisztens engedélyekkel kapcsolatos problémákat okozhat a különböző protokollok között. Az inkonzisztenciák elkerülése érdekében azt javasoljuk, hogy ne kapcsolja be ezt az opciót.</li>
</ul>
</div>
<li><b>Ne foglaljon le lemezterületet fájlok létrehozásánál</b>: Az opció engedélyezése esetén a rendszer nem foglal le lemezterületet, amikor Ön fájlokat hoz létre DiskStation eszközén.</li>
<li><strong>SMB gyorsítótár törlése</strong>: Kattintson erre a gombra, ha hibakeresési célból törölni szeretné a következő SMB gyorsítótárfájlokat: <ul>

<li>/var/cache/samba/netsamlogon_cache.tdb</li>
<li>/var/lib/samba/winbindd_cache.tdb</li>
<li>/var/lib/samba/share_info.tdb</li>
<li>/var/lib/samba/registry.tdb</li>
<li>/run/samba/connections.tdb</li>
<li>/run/samba/gencacche.tdb</li>
<li>/run/samba/gencache_notran.tdb</li>
</ul></li>

</ul>

</body>
</html>
