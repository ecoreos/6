<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2><a name="certificate"></a>Tanúsítvány</h2>

<p>A tanúsítványok segítségével biztonságossá tehetők DiskStation eszköze SSL-szolgáltatásai, például az internet (minden HTTPS-szolgáltatás), a levelezés vagy az FTP. Ha a felhasználók rendelkeznek tanúsítvánnyal, ez lehetővé teszi számukra, hogy bármely bizalmas adat elküldése előtt ellenőrizzék a szerver és a rendszergazda identitását.</p>

<p>A <strong>Vezérlőpult</strong> > <strong>Biztonság</strong> > <strong>Tanúsítvány</strong> menüpontban a következőkre van lehetőség:</p>

<ul>
<li>Tanúsítványok kérése a Let's Encrypt szolgáltatótól.</li>
<li>Saját aláírású tanúsítványok létrehozása.</li>
<li>Tanúsítvány-aláírási igénylések létrehozása más hitelesítésszolgáltatók (CA) számára.</li>
<li>Más igénylőktől érkező tanúsítvány-aláírási igénylések aláírása</li>
<li>A(z) DiskStation eszközön található tanúsítványok kezelése.</li>
</ul>

<div class="section">
<h4>Megjegyzés:</h4>
<ul>
<li>A DSM 6.0 verziójától kezdve egyszerre több tanúsítványt is létrehozhat, illetve importálhat a(z) DiskStation eszközre.</li>
<li>A <strong>Beállítás alapértelmezett tanúsítványként</strong> gombra kattintva a feldolgozás alatt lévő tanúsítvány válik az alapértelmezett tanúsítvánnyá. Az eredeti alapértelmezett tanúsítvány elveszti az alapértelmezett státuszát.</li>
</ul>
</div>


<h3>A Let's Encrypt szolgáltatótól származó tanúsítványok</h3>

<h4>Tanúsítványok kérése a Let's Encrypt szolgáltatótól:</h4>
<p>A <a href="https://letsencrypt.org/" target="_blank">Let's Encrypt</a> szolgáltatótól ingyenes és biztonságos SSL/TLS tanúsítványokat szerezhet be automatikusan. A Let's Encrypt egy nyílt és megbízható hitelesítésszolgáltató.</p>

<ol>
<li>Kattintson a <strong>Hozzáadás</strong> gombra.</li>
<li>Válassza az <strong>Új tanúsítvány hozzáadása</strong> lehetőséget, majd kattintson a <strong>Tovább</strong> gombra.</li>
<li>Válassza a <strong>Tanúsítvány kérése a Let's Encrypt szolgáltatótól</strong> lehetőséget.</li>
<li>Adja meg az alábbi adatokat:<ul>
<li><strong>Tartománynév</strong>: Adja meg a tartományszolgáltatónál regisztrált tartományt.</li>
<li><strong>E-mail</strong>: Adja meg a tanúsítvány regisztrálásához használni kívánt e-mail címet.</li>
<li><strong>Tulajdonos alternatív neve</strong>: Amennyiben egy tanúsítvánnyal több tartományt is szeretne lefedni, itt írhatja be az egyéb tartományok nevét.</li>
</ul>
</li>
<li>A beállítások mentéséhez kattintson az <strong>Alkalmaz</strong> gombra. A megerősítést követően a rendszer automatikusan importálja a tanúsítványt a(z) DiskStation eszközre.</li>
</ol>

<div class="section">
<h4>Megjegyzés:</h4>
<ul>
<li>A Let's Encrypt szolgáltatótól származó tanúsítványokra csak korlátozott számú e-mail fiókkal regisztrálhat. A limit túllépése esetén további tanúsítványok kéréséhez használjon egy korábban regisztrált e-mail fiókot.</li>
<li>A Let's Encrypt szolgáltatónál tartományonként csak korlátozott számú tanúsítványra regisztrálhat. A limit túllépése esetén írja be az aktuális tartomány nevét a Tulajdonos alternatív neve (SAN) mezőbe, majd használjon egy másik tartománynevet a tanúsítvány igényléséhez.</li>
<li>A tartományhoz tartozó tanúsítvány kiadása előtt a Let's Encrypt elvégző a tartomány ellenőrzését. Biztosítsa, hogy a(z) DiskStation eszköz és a router 80-as portja nyitva áll az internetes tartomány-ellenőrzéshez. A Let's Encrypt szolgáltatóval való további kommunikáció HTTPS-en keresztül zajlik, így DiskStation eszköze biztonságban van.</li>
<li>A Let's Encrypt által kiadott tanúsítványok 90 napig érvényesek. A tanúsítványok lejárata előtt a DSM a tartomány sikeres ellenőrzését követően automatikusan elvégzi a tanúsítványok megújítását. Biztosítsa, hogy a(z) DiskStation eszköz és a router 80-as portja nyitva áll a tanúsítvány megújításához.</li>
</ul>
</div>

<h3>Saját aláírású tanúsítványok</h3>

<p>A saját aláírású tanúsítványok olyan tanúsítványok, amelyet ugyanaz az entitás hozott létre és írt alá, amelynek személyazonosságát az tanúsítja (jelen esetben a(z) DiskStation). A saját aláírású tanúsítványok aláírása a(z) DiskStation által generált titkos kulccsal történik. Mivel a saját aláírású tanúsítványokat nem harmadik félként tevékenykedő hitelesítésszolgáltatók bocsátják ki, kevésbé bizonyítják a szerver személyazonosságát, és rendszerint csak a szerver és ismert felhasználók egy csoportja közti csatornák biztosítására használatosak.</p>


<h4>Saját aláírású tanúsítványok létrehozása:</h4>
<ol>
	<li>Kattintson a <strong>Hozzáadás</strong> gombra.</li>
<li>Válassza az <strong>Új tanúsítvány hozzáadása</strong> lehetőséget, majd kattintson a <strong>Tovább</strong> gombra.</li>
<li>Válassza a <strong>Saját aláírású tanúsítvány létrehozása</strong> lehetőséget.</li>
	<li>Kövesse a telepítés varázsló utasításait.</li>
</ol>


<h3>Tanúsítvány-aláírási igénylések (CSR)</h3>

<p>A Let's Encrypt szolgáltató által kiállított és a saját aláírású tanúsítványokon felül egyéb kereskedelmi vagy harmadik félként tevékenykedő hitelesítésszolgáltatók tanúsítványait is alkalmazhatja. A tanúsítvány megszerzéséhez az alábbi két dolgot kell elvégeznie:</p>

<ul>
<li>Tanúsítvány-aláírási igénylés (CSR) létrehozása: A tanúsítvány-aláírási igénylés egy, a(z) DiskStation által generált olyan titkosított szöveg, amely a tanúsítványba foglalandó információkat, például a tartománynevet, a szervezet nevét, a címet és az e-mail címet tartalmazza.</li>
<li>Adja meg személyes adatait vagy a vállalat azonosító adatait a hitelesítésszolgáltató számára, majd igazolja, hogy Ön a tanúsítvány-aláírási igénylés általános név mezőjében megadott tartománynév tulajdonosa.</li>
</ul>


<h4>Tanúsítvány-aláírási igénylés létrehozása:</h4>

<ol>
	<li>Kattintson a <strong>CSR</strong> gombra.</li>
    <li>Válassza a <strong>Tanúsítvány-aláírási igénylés (CSR) létrehozása</strong> lehetőséget.</li>
	<li>A tanúsítvány-aláírási igénylés létrehozásához és letöltéséhez kövesse a telepítés varázsló utasításait.</li>
    <li>Küldje el a CSR igénylést és a szükséges információkat a hitelesítésszolgáltatónak megerősítésre.</li>
</ol>

<p>A hitelesítésszolgáltató által kiállított tanúsítvány kézhezvételét követően azt a titkos kulccsal együtt importálhatja.</p>

<div class="section">
<h4>Megjegyzés:</h4>
<p>A tanúsítvány-aláírási igénylés mellé egy titkos kulcs is készül. A hitelesítésszolgáltatóknak nincs szükségük erre a titkos kulcsra. Tartsa biztonságban és titokban a(z) DiskStation eszközhöz tartozó titkos kulcsot.</p>
</div>

<h4>Tanúsítvány-aláírási igénylések aláírása:</h4>

<p>Más eszközök felhasználói tanúsítvány-aláírási igényléseket küldhetnek Önnek, melynek segítségével hitelesített hozzáférést kaphatnak a(z) DiskStation eszközhöz. Az igényléseket a(z) DiskStation eszköz gyökértanúsítványa segítségével írhatja alá, majd az így generált tanúsítványokat kell kiküldenie az igénylőknek.</p>

<ol>
	<li>Kattintson a <b>CSR</b> lehetőségre.</li>
	<li>Kattintson a <b>Tanúsítvány-aláírási igénylés (CSR) aláírása</b> lehetőségre.</li>
	<li>Töltse fel a tanúsítvány-aláírási igénylést, adja meg a szükséges információkat. </li>
	<li>Kattintson a <b>Tovább</b> lehetőségre. A rendszer aláírja a tanúsítványigénylést és létrehoz egy annak megfelelő tanúsítványt.</li>
</ol>



<h3>Tanúsítványkezelés</h3>


<h4>Tanúsítványok importálása:</h4>
<p>Importálhatja a korábban exportált tanúsítványt vagy a kereskedelmi vagy harmadik félként tevékenykedő hitelesítésszolgáltatótól származó tanúsítványt, illetve a titkos kulcsot, hogy a többi eszköz megbízzon a(z) Ön DiskStation eszközében.</p>

<ol>
<li>Kattintson a <strong>Hozzáadás</strong> gombra.</li>
<li>Válassza az <strong>Új tanúsítvány hozzáadása</strong>, majd a <strong>Tanúsítvány importálása</strong> lehetőséget.</li>
<li>A tanúsítvány importálásának elvégzéséhez kövesse a varázslóban megjelenő utasításokat.</li>
</ol>

<div class="section">
<h4>Megjegyzés:</h4>
<ul>
<li>Egyes tanúsítványhatóság által kibocsátott tanúsítványokhoz közbenső tanúsítványok kérhetők.</li>
<li>A tanúsítványok formátuma X.509 PEM legyen.</li>
<li>A titkos kulcsoknak RSA formátummal kell rendelkezniük, nem lehetnek jelszóval védettek.</li>
</ul>
</div>


<h4>Tanúsítványok exportálása:</h4>

<p>A meglévő tanúsítványok kezelési vagy archiválási célból bármikor letölthetőek, továbbá más felhasználók eszközeire is importálhatók, így DiskStation eszköze és a másik felhasználó eszköze meg fognak bízni egymásban. Az exportált fájl tartalmazza a tanúsítványt, a titkos kulcsot, valamint a(z) DiskStation saját aláírású gyökértanúsítványát. </p>

<ol>
<li>Válassza ki a kívánt tanúsítványt.</li>
<li>Kattintson a <strong>Tanúsítvány exportálása</strong> lehetőségre.</li>
</ol>

<h4>Tanúsítványok megújítása:</h4>

<p>Ha a tanúsítványa hamarosan lejár, ezen lehetőség segítségével újíthatja meg azt.</p>

<ol>
	<li>Kattintson a <b>CSR</b> gombra.</li>
	<li>Válassza a <b>Tanúsítvány megújítása</b> lehetőséget, majd kattintson a <b>Tovább</b> gombra.</li>
	<li>Töltse le a létrehozott titkos kulcsot és a tanúsítvány-aláírási igénylést.</li>
    <li>Küldje meg a CSR igénylést a kívánt hitelesítésszolgáltatónak a tanúsítvány megújítása érdekében.</li>
</ol>


<h4>Tanúsítványok cseréje:</h4>
<p>A meglévő tanúsítványokat bármikor lecserélheti más tanúsítványokra.</p>

<ol>
<li>Kattintson a <strong>Hozzáadás</strong> gombra.</li>
<li>Kattintson a <strong>Létező tanúsítvány cseréje</strong> lehetőségre, majd a legördülő menüből válassza ki a lecserélni kívánt tanúsítványt.</li>
<li>A tanúsítvány cseréjének elvégzéséhez kövesse a varázslóban megjelenő utasításokat.</li>
</ol>


<h4>Tanúsítványok szerkesztése:</h4>
<p>Bármikor szerkesztheti a tanúsítvány leírását, vagy akár az alapértelmezett tanúsítványt is módosíthatja.</p>

<ol>
<li>Válassza ki a kívánt tanúsítványt.</li>
<li>Kattintson a <strong>Szerkesztés</strong> lehetőségre, ekkor a következő műveleteket végezheti el:<ul>
<li>Módosítsa a tanúsítvány leírását, majd kattintson az <strong>OK</strong> gombra.</li>
<li>Az alapértelmezett státusz hozzárendeléséhez kattintson a <strong>Beállítás alapértelmezett tanúsítványként</strong>, majd az <strong>Alkalmaz</strong> gombra.</li>
</ul>
</ol>



<h4>Tanúsítványok konfigurálása:</h4>
<p>Igényeinek megfelelően bármikor módosíthatja az adott szolgáltatásokhoz tartozó tanúsítványokat.</p>

<ol>
<li>Az összes szolgáltatás és a hozzájuk tartozó tanúsítványok megjelenítése érdekében kattintson a <strong>Konfigurálás</strong> gombra.</li>
<li>Kattintson a kívánt szolgáltatás aktuális tanúsítványára.</li>
<li>Válassza ki a megfelelő tanúsítványt a legördülő menüből.</li>
<li>Kattintson az <strong>OK</strong> gombra.</li>
</ol>

<h4>Tanúsítványok törlése:</h4>

<ol>
<li>Válassza ki a törölni kívánt tanúsítványt.</li>
<li>A tanúsítvány törléséhez kattintson a <strong>Törlés</strong> gombra.</li>
</ol>

<div class="section">
<h4>Megjegyzés:</h4>
<ul>
<li>Az alapértelmezett tanúsítvány nem törölhető.</li>
<li>Nem alapértelmezett tanúsítvány törlésekor az alapértelmezett tanúsítvány veszi át a megfelelő szolgáltatásokat. Ne feledje, előfordulhat, hogy az alapértelmezett tanúsítvány nem teljes mértékben támogatja ezen szolgáltatásokat.</li>
</ul>

<p></p>
</div>

</body>
</html>

