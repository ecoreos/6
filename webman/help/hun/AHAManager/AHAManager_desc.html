<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Továbbfejlesztett Synology High Availability – Synology DSM Súgó</title>
<meta name="author" content="Synology Inc.">
<meta name="description" content="Synology High Availability uses two servers to form a high-availability cluster in which one server assumes the role of active server and the other server acts as a standby passive server.">

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>

 </head>
 <body>
  <h1>High Availability Manager</h1>

  <p>A High Availability kifejezés egy olyan szerverelrendezési megoldásra utal, melynek célja, hogy a szolgáltatások minél kisebb mértékben álljanak le a szerver meghibásodása esetén. A Synology High Availability (SHA) két szerver felhasználásával olyan „high-availability klasztert” alakít ki, amelyben az egyik szerver játssza az „aktív szerver” szerepét, a másik szerver pedig készenléti „passzív szerverként” vesz részt. High-availability klaszter telepítéséhez és létrehozásához két kompatibilis Synology szerverre van szükség.</p>
  
  <p>A high-availability klaszter a következő elemekből és elvekből építkezik:</p>

  <ul>
   <li><b>Elv: </b>A Synology High Availability funkció használatához két Synology szerverre van szükség, melyekből high-availability klasztert kell létrehozni. Az egyik szerver „aktív szerverként”, a másik pedig „passzív szerverként” működik. A high-availability klaszterben az aktív és a passzív szerverek egyazon bővítőegységhez csatlakoznak, illetve a tárhelyen is osztoznak. Az adatintegritás biztosítása érdekében csak az aktív szerver végez munkát. Az aktív szerver meghibásodása esetében a passzív szerver készen áll az összes szolgáltatás átvételére. A high-availability klaszter megszakítás nélkül tudja futtatni a szolgáltatásokat, így minimalizálható a szerver állásideje. Az átkapcsolásra vonatkozó további részleteket lásd az <a href="switchover_fail.html">Átkapcsolás</a> c. részben</li>
   <li><b>Aktív szerver:</b> Az aktív szerver futtatja a szolgáltatásokat. Amennyiben az aktív szerver meghibásodik, Ön vagy a rendszer kezdeményezheti a passzív szerverre történő átkapcsolást. Ebben az esetben a passzív szerver veszi át a szolgáltatásokat, ettől kezdve az eddigi aktív szerver válik passzív szerverré.</li>
   <li><b>Passzív szerver:</b> Normál körülmények között a passzív szerver készenléti üzemmódban marad. Amennyiben az aktív szerver nem képes szolgáltatásokat nyújtani, Ön vagy a rendszer kezdeményezheti a passzív szerverre történő átkapcsolást.</li>
   <li><b>Heartbeat-kapcsolat:</b> A high-availability klaszter aktív és passzív szerverét egy „heartbeat-kapcsolatnak” nevezett dedikált privát hálózati kapcsolat köti össze. Ha megadott időtartamra elveszik a szerverek közti kapcsolat, a rendszer úgy dönt, hogy átkapcsolást kell végrehajtani.</li>
   <li><b>High-availability klaszter megosztott tárhelye:</b> Az aktív és passzív szerverhez csatlakoztatott bővítőegységekbe telepített meghajtók szolgálnak a high-availability klaszter megosztott tárhelyeként. Csak az aktív szerver rendelkezik írási engedélyekkel a tárhelyen.</li>
   <li><b>High-availability klaszter szerverneve és hálózati beállításai:</b> A high-availability klaszter szervernevét és hálózati beállításait a DSM vonatkozó beállításai határozzák meg. A hálózathoz ennek a szervernévnek a használatával csatlakozhat, a szolgáltatásokat pedig az aktív szerver fogja nyújtani. A hálózati beállításokról bővebb információkat <a href="../AdminCenter/connection_network_general.html">itt</a> olvashat.</li>

  </ul>

 </body>
</html>
