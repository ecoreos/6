<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2>Pillanatfelvételek</h2>
	<p>Ezen az oldalon pillanatfelvételeket készíthet, távolíthat el, valamint módosíthat, illetve itt konfigurálhatja a pillanatfelvétel-készítési ütemezést és a megőrzési beállításokat.</p>
    <p>Egy megosztott mappáról vagy iSCSI LUN-ról egy adott időben legfeljebb 256 pillanatfelvételt tárolhat. A pillanatfelvételek minimalizálják a tárhelyhasználatot, mivel az egyes blokkokat tárolják, nem a teljes fájlokat. A funkció akkor foglal el több tárhelyet, ha a megosztott mappákban található fájlokat vagy az iSCSI LUN-ok blokkjait frissítik vagy eltávolítják.</p>

<h3>Megosztott mappa</h3>
<h4>Pillanatfelvétel készítése megosztott mappáról:</h4>
<ol>
  <li>Válassza ki a megosztott mappát, amelyről pillanatfelvételt kíván készíteni.</li>
	<li>Kattintson a <strong>Pillanatfelvétel készítése</strong> gombra.</li>
	<li>Adja meg a készítendő pillanatfelvételre vonatkozó leírást a <strong>Leírás</strong> mezőben.</li>
	<li>Jelölje be a <strong>Zárolás</strong> jelölőnégyzetet, illetve törölje annak kijelölését, aszerint, hogy kívánja-e, hogy a pillanatfelvételre ne vonatkozzanak a megőrzési beállítások automatikus eltávolítás során.</li>
  <li>A pillanatfelvétel készítésének megkezdéséhez kattintson az <strong>OK</strong> gombra.</li>
</ol>

<div class="section"><h4>Megjegyzés:</h4>
<ul><li>A <strong>Vezérlőpult</strong> > <strong>Megosztott mappa</strong> > <strong>Szerkesztés</strong> oldal beállításai közül a pillanatfelvétel kizárólag a Windows ACL-engedélyeket rögzíti.</li></ul>
</div>

<h4>Megosztott mappák pillanatfelvételeinek böngészése:</h4>
<ol>
  <li>Válasszon ki egy megosztott mappát, amelynek pillanatfelvételeit böngészni kívánja.</li>
	<li>Kattintson a <strong>Pillanatfelvételek listája</strong> lehetőségre.</li>
  <li>Válassza ki a böngészni kívánt pillanatfelvételt, majd kattintson a <strong>Böngészés</strong> gombra.</li>
</ol>

<div class="section"><h4>Megjegyzés:</h4>
	<ul>
		<li>A <strong>Böngészés</strong> parancsot nem lehet kiadni titkosított megosztott mappák esetén.</li>
		<li>Amennyiben nem tud böngészni a pillanatfelvételek között, lépjen a <strong>Vezérlőpult</strong> > <strong>Megosztott mappa</strong> > <strong>Szerkesztés</strong> menüpontra, majd engedélyezze a <strong>Pillanatfelvételek megjelenítése</strong> lehetőséget.</li>
	</ul>
</div>

<h4>Megosztott mappák pillanatfelvételeinek eltávolítása:</h4>
<ol>
	<li>Válassza ki a megosztott mappát, amelynek pillanatfelvételeit el kívánja távolítani.</li>
	<li>Kattintson a <strong>Pillanatfelvételek listája</strong> lehetőségre.</li>
	<li>Válassza ki a törölni kívánt pillanatfelvétel(eke)t, majd kattintson az <strong>Eltávolítás</strong> parancsra. (Többszörös kijelöléshez tartsa lenyomva a Shift vagy Ctrl billentyűt.)</li>
	<li>Megjelenik egy megerősítő üzenet. Az eltávolítás megerősítéséhez kattintson a <strong>Törlés</strong> gombra.</li>
</ol>

<h4>Megosztott mappákról készült pillanatfelvételek szerkesztése:</h4>
<ol>
	<li>Válasszon ki egy megosztott mappát, amelynek pillanatfelvételeit szerkeszteni kívánja.</li>
	<li>Kattintson a <strong>Pillanatfelvételek listája</strong> lehetőségre.</li>
	<li>Válassza ki a szerkeszteni kívánt pillanatfelvételt, majd kattintson a <strong>Szerkesztés</strong> gombra.</li>
	<li>A <strong>Leírás</strong> mezőben módosíthatja a pillanatfelvételhez tartozó leírást, valamint a <strong>Zárolás</strong> jelölőnégyzet bejelölésével vagy törlésével meghatározhatja, hogy a pillanatfelvételre vonatkozzanak-e a megőrzési beállítások automatikus eltávolítás során.</li>
	<li>A beállítások mentéséhez kattintson az <strong>OK</strong> gombra.</li>
</ol>

<h4>Ütemezett pillanatfelvételek konfigurálása:</h4>
<p>Beütemezett pillanatfelvételek esetén a Pillanatfelvétel és replikáció funkció automatikusan pillanatfelvételeket készít a megadott időben és gyakorisággal, így Ön megspórolja a pillanatfelvételek manuális készítésére fordított időt.</p>
<ol>
	<li>Válasszon egy megosztott mappát.</li>
	<li>Kattintson az <strong>Ütemezés beállítása</strong> gombra.</li>
	<li>Az <strong>Ütemezés</strong> lapon jelölje be a <strong>Pillanatfelvétel ütemezésének engedélyezése</strong> jelölőnégyzetet, majd határozza meg a pillanatfelvétel készítésének idejét és gyakoriságát. Ha nem szeretné, hogy a rendszer a továbbiakban ütemezett pillanatfelvételeket készítsen a megosztott mappáról, törölje a jelölőnégyzet bejelölését.</li>
  <li>A beállítások mentéséhez kattintson az <strong>OK</strong> gombra.</li>
  <li>Megjelenik egy megerősítő üzenet. A konfiguráció megerősítéséhez nyomja meg az <strong>OK</strong> gombot.</li>
</ol>

<div class="section"><h4>Megjegyzés:</h4>
	<ul>
	  <li>Az ütemezett pillanatfelvételek konfigurációja nem képezi részét a <strong>Vezérlőpult</strong> > <strong>Frissítés és visszaállítás</strong> > <strong>Konfiguráció biztonsági mentése</strong> funkciónak.</li>
	</ul>
</div>

<h4>Az ütemezett pillanatfelvételek megőrzési beállításainak konfigurálása:</h4>
<ol>
<li>Válasszon egy megosztott mappát.</li>
<li>Kattintson az <strong>Ütemezés beállítása</strong> gombra.</li>
<li>Kattintson a <strong>Megőrzés</strong> lapra.</li>
<li>Adja meg a megőrzési beállításokat. Válassza a következők egyikét:<ul>
		<li><strong>Régi pillanatfelvételek eltávolítása határérték elérése esetén:</strong> Amikor a pillanatfelvételek száma eléri a maximális értéket, az újonnan készült pillanatfelvételek elkezdik felülírni a legrégebbi pillanatfelvételeket.</li>
		<li><strong>Mindig őrizze meg a pillanatfelvételeket:</strong> A pillanatfelvételek maximális mennyiségének elérését követően a Pillanatfelvétel és replikáció nem készít új pillanatfelvételeket, így nem távolítja el a régi pillanatfelvételeket sem.</li>
		<li><strong>Pillanatfelvételek megőrzése az alábbi irányelv szerint:</strong> Megőrzési szabályokat konfigurálhat a meghatározott időtartományokra vonatkozóan. További információért lásd a <a href="#smart_retention">Megőrzési szabályok</a> megjegyzést.</li>
	</ul>
</li>
<li>A beállítások mentéséhez kattintson az <strong>OK</strong> gombra.</li>
</ol>

<div class="section"><h4>Megjegyzés:</h4>
<ul>
	<li>A megőrzési szabályok módosítása a <strong>Replikáció</strong> oldalon található beállításokra is hatással van.</li>
</ul>
</div>

<h3>iSCSI LUN</h3>

<h4>Pillanatfelvétel készítése iSCSI LUN-ról:</h4>
<ol>
<li>Válassza ki az iSCSI LUN-t, amelyikről pillanatfelvételt kíván készíteni.</li>
<li>Kattintson a <strong>Pillanatfelvétel készítése</strong> gombra.</li>
<li>Adja meg a készítendő pillanatfelvételre vonatkozó leírást a <strong>Leírás</strong> mezőben.</li>
<li>A <strong>Zárolás</strong> legördülő listából válassza az <strong>Igen</strong>/<strong>Nem</strong> értéket, ezzel adja meg, hogy a pillanatfelvétel figyelmen kívül hagyja-e a megőrzési beállításokat automatikus eltávolítás során.</li>
<li>A pillanatfelvétel készítésének megkezdéséhez kattintson az <strong>OK</strong> gombra.</li>
</ol>

<h4>iSCSI LUN-ról készült pillanatfelvétel eltávolítása:</h4>
<ol>
<li>Válasszon ki egy iSCSI LUN-t, amelynek pillanatfelvételeit el kívánja távolítani.</li>
<li>Kattintson a <strong>Pillanatfelvételek listája</strong> lehetőségre.</li>
<li>Válassza ki a törölni kívánt pillanatfelvétel(eke)t, majd kattintson az <strong>Eltávolítás</strong> parancsra. (Többszörös kijelöléshez tartsa lenyomva a Shift vagy Ctrl billentyűt.)</li>
<li>Megjelenik egy megerősítő üzenet. Az eltávolítás megerősítéséhez kattintson az <strong>Igen</strong> lehetőségre.</li>
</ol>

<h4>iSCSI LUN-ról készült pillanatfelvétel szerkesztése:</h4>
<ol>
<li>Válasszon ki egy iSCSI LUN-t, amelynek pillanatfelvételeit szerkeszteni kívánja.</li>
<li>Kattintson a <strong>Pillanatfelvételek listája</strong> lehetőségre.</li>
<li>Válassza ki a szerkeszteni kívánt pillanatfelvételt, majd kattintson a <strong>Szerkesztés</strong> gombra.</li>
<li>A pillanatfelvételek szerkesztése bármely alábbi módon megvalósítható:<ul>
	  <li>Módosítsa a pillanatfelvétel leírását a <strong>Leírás</strong> mezőben.</li>
	  <li>Válassza ki a <strong>Konzisztencia-állapot</strong> mező értékét, ha engedélyezte az <a href="#app-consistent">alkalmazáskonzisztens</a> pillanatfelvételeket.</li>
	  <li>A <strong>Zárolás</strong> legördülő listából az <strong>Igen</strong>/<strong>Nem</strong> értékek közül választva adja meg, hogy a pillanatfelvétel figyelmen kívül hagyja-e a megőrzési beállításokat automatikus eltávolítás során.</li>
	</ul>
</li>
<li>A beállítások mentéséhez kattintson az <strong>OK</strong> gombra.</li>
</ol>

<h4>Ütemezett pillanatfelvételek konfigurálása:</h4>
<p>Beütemezett pillanatfelvételek esetén a Pillanatfelvétel és replikáció funkció automatikusan pillanatfelvételeket készít a megadott időben és gyakorisággal, így Ön megspórolja a pillanatfelvételek manuális készítésére fordított időt.</p>
<ol>
	<li>Válasszon egy iSCSI LUN-t.</li>
	<li>Kattintson az <strong>Ütemezés beállítása</strong> gombra.</li>
	<li>Az <strong>Ütemezés</strong> lapon jelölje be a <strong>Pillanatfelvétel ütemezésének engedélyezése</strong> jelölőnégyzetet, majd határozza meg a pillanatfelvétel készítésének idejét és gyakoriságát. Ha nem szeretné, hogy a rendszer a továbbiakban ütemezett pillanatfelvételeket készítsen a megosztott mappáról, törölje a jelölőnégyzet bejelölését.</li>
  <li>A beállítások mentéséhez kattintson az <strong>OK</strong> gombra.</li>
</ol>

<h4>Az ütemezett pillanatfelvételek megőrzési beállításainak konfigurálása:</h4>
<ol>
<li>Válasszon egy iSCSI LUN-t.</li>
<li>Kattintson az <strong>Ütemezés beállítása</strong> gombra.</li>
<li>Kattintson a <strong>Megőrzés</strong> lapra.</li>
<li>Adja meg a megőrzési beállításokat. Válassza a következők egyikét:<ul>
		<li><strong>Régi pillanatfelvételek eltávolítása határérték elérése esetén:</strong> Amikor a pillanatfelvételek száma eléri a maximális értéket, az újonnan készült pillanatfelvételek elkezdik felülírni a legrégebbi pillanatfelvételeket.</li>
		<li><strong>Mindig őrizze meg a pillanatfelvételeket:</strong> A pillanatfelvételek maximális mennyiségének elérését követően a Pillanatfelvétel és replikáció nem készít új pillanatfelvételeket, így nem távolítja el a régi pillanatfelvételeket sem.</li>
		<li><strong>Pillanatfelvételek megőrzése az alábbi irányelv szerint:</strong> Megőrzési szabályokat konfigurálhat a meghatározott időtartományokra vonatkozóan. További információért lásd a <a href="#smart_retention">Megőrzési szabályok</a> megjegyzést.</li>
	</ul>
</li>
<li>A beállítások mentéséhez kattintson az <strong>OK</strong> gombra.</li>
<li>Megjelenik egy megerősítő üzenet. A konfiguráció megerősítéséhez kattintson ismét az <strong>OK</strong> gombra.</li>
</ol>

<h4>Az iSCSI LUN pillanatfelvételek konzisztenciaállapotának meghatározása:</h4>
<ol>
<li>Válasszon egy iSCSI LUN-t.</li>
<li>Kattintson az <strong>Ütemezés beállítása</strong> gombra.</li>
<li>Kattintson az <strong>Alkalmazás</strong> lapra.</li>
<li>Jelölje be az <strong>Engedélyezze az alkalmazáskonzisztens pillanatfelvételeket</strong> jelölőnégyzetet, illetve törölje annak bejelölését az alábbi konzisztenciaállapotok közötti váltáshoz:<ul>
<li><a name="app-consistent"></a><strong>Alkalmazáskonzisztens</strong>: Az ebbe a konzisztenciaállapotba tartozó pillanatfelvétel csak akkor készíthető el, ha a működési környezettől függően a Synology Snapshot Manager telepítve van a Windows szerveren vagy a VMware vCenter Server eszközön, és így lehetővé teszi a DSM rendszerrel való kommunikációt. Amikor alkalmazáskonzisztens pillanatfelvételek készítése indul el a DSM rendszeren, a rendszer egyben értesítést küld az összes alkalmazásnak, melyek az adatkonzisztencia fenntartásának céljából a memóriában szereplő összes adatot átküldik arra a LUN-ra, melyről pillanatfelvétel készül.<div class="section"><h4>Megjegyzés:</h4>
		<ul><li>Ha a Synology Snapshot Manager alkalmazást nem telepítette az operációs rendszerre, az alkalmazáskonzisztens pillanatfelvétel funkció nem használható, még akkor sem, ha bejelöli a megfelelő jelölőnégyzetet.</li></ul>
	</div>
</li>
<li><strong>Összeomlás-konzisztens</strong>: Ha a Synology Snapshot Manager egyik kliensre sincs telepítve, csak összeomlás-konzisztens pillanatfelvételeket készíthet a LUN-okról. Amikor összeomlás-konzisztens pillanatfelvételek készítése indul el, a rendszer nem küld értesítést az alkalmazásoknak, így azok nem küldik el a memóriában szereplő összes adatot a LUN-okra, ami azt jelenti, hogy az adatkonzisztencia sem garantálható.</li>
</ul>
</li>
<li>A beállítások mentéséhez kattintson az <strong>OK</strong> gombra.</li>
</ol>

<div class="section"><h4>Megjegyzés:</h4>
<ul>
	<li>A konzisztenciaállapot módosítása a <strong>Replikáció</strong> oldalon található beállításokra is hatással van.</li>
</ul>
</div>

<p>____<br/><div class="section">
  <h4><a name="smart_retention"></a>Megőrzési szabályok</h4>
  <p>Ez az opció ideális megoldást kínál arra, hogy meghatározza, hogy legfeljebb hány pillanatfelvétel-verziót kíván megtartani. Ezzel tárhelyet takarít meg, ám a pillanatfelvételeket esetleg hosszabb ideig kell megőriznie.</p>
  <p>A Synology a GFS, avagy nagyapa-apa-fiú megőrzési irányelvet alkalmazza. A megőrizendő pillanatfelvétel-verziók maximális száma meghatározható az alábbi időtartomány-bontásban: <strong>óránként</strong>, <strong>naponta</strong>, <strong>hetente</strong>, <strong>havonta</strong> és <strong>évente</strong>.</p>
  <p>A Pillanatfelvétel és replikáció minden egyes időtartományra vonatkozóan a beállított maximális számnak megfelelő pillanatfelvételt fog megőrizni. Amennyiben egynél több pillanatfelvétel-verzió létezik egy adott időtartományban, kizárólag a legrégebbi megőrzésére kerül sor. Ha például a <strong>heti pillanatfelvételek</strong> számát tízre állítja, a Pillanatfelvétel és replikáció az elmúlt tíz hét mindegyikén készült legkorábbi pillanatfelvételt tárolja (amennyiben egy héten egynél több pillanatfelvétel készül).</p><img class="help_image" src="../../../online_img/dsm/DisasterRecovery/retention_policy.png"><p>Ezenfelül a legfrissebb pillanatfelvétel készítésétől számított egy órán belül készült összes pillanatfelvételt alapértelmezés szerint megőrzi a rendszer, így könnyedén kereshet a friss pillanatfelvétel-verziók között, illetve visszaállítást végezhet azok alapján. Zárolhat is egy pillanatfelvételt, ha szeretné, hogy a rendszer ne távolítsa el azt automatikusan a megőrzési szabályok alapján.</p>
</div>
</p>

</body>
</html>