<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Csatlakozás különböző fájlszerverekhez a File Station alkalmazással – Synology DSM Súgó</title>
<meta name="author" content="Synology Inc.">
<meta name="description" content="Learn how to customize File Station settings related to file management, shared links, and security.">

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>Távoli csatlakozás</h2>

<p>A File Station alkalmazásban számos különböző protokoll révén (FTP, STFP, WebDAV és WebDAV HTTPS) csatlakozhat nyilvános felhőszolgáltatásokhoz (Box, Dropbox, Google Drive és Microsoft OneDrive), illetve fájlszerverekhez.</p>

<h4>Csatlakozás felhőszolgáltatáshoz:</h4>
<ol>
  <li>Nyissa meg az <strong>Eszközök</strong> > <strong>Távoli kapcsolat</strong> > <strong>Csatlakozás beállítása</strong> menüpontot.</li>
  <li>A megfelelő ikonra kattintva válassza ki a kívánt felhőszolgáltatást, majd kattintson a <strong>Tovább</strong> gombra.</li>
  <li>A felbukkanó ablakban kövesse a varázslóban megjelenő fiókhitelesítési útmutatásokat.</li>
  <li>A beállítás befejezését követően a kívánt felhőszolgáltatás megjelenik a bal oldali panelen.</li>
</ol>


<div class="section">
<h4>Felhőspecifikus korlátozások:</h4>
<ul>
<li><strong>Box</strong>:<ul>
  <li>Az adatokhoz kapcsolódik egy, a tulajdonos felhasználónevével fémjelzett katalógus, amely megosztásra kerül egyéb munkatársakkal.</li>
  <li>Amennyiben az egyéb munkatársakkal megosztott katalógusok neve megegyezik (a katalógusnév a tulajdonos felhasználónevét veszi alapul), kizárólag egyetlen ilyen katalógus látható.</li>
  <li>Az alábbi kiterjesztésű fájlok kizárólag a Box szolgáltatásban nyithatók meg: .gdoc, .gsheet és .boxnote.</li>
  <li>A fájlnevek nem különböztetik meg a kis- és nagybetűket.</li>
  <li>A helyes tűzfalbeállításokról tájékozódjon <a href="https://support.box.com/hc/articles/200523728-Configuring-a-Firewall-for-Box-or-Box-Sync"  target="_blank">ebből a cikkből</a>.</li>
</ul>
</li>

<li><strong>Dropbox</strong>:<ul>
<li>A Dropbox katalógus nem jeleníthető meg, amennyiben 25 000 fájlnál többet tartalmaz.</li>
<li>A Dropbox katalógus nem nevezhető át, amennyiben 10 000 fájlnál többet tartalmaz.</li>
<li>10 GB-nál nagyobb fájlok nem tölthetők fel.</li>
<li>A feltöltési feladat nem fog sikeresen végbemenni, amennyiben a célfájl feltöltése 24 óránál többet vesz igénybe.</li>
<li>A fájlnevek nem különböztetik meg a kis- és nagybetűket.</li>
<li>A helyes tűzfalbeállításokról tájékozódjon <a href="https://www.dropbox.com/help/23"  target="_blank">ebből a cikkből</a>.</li>
</ul>
</li>

<li><strong>Google Drive</strong>:<ul>
  <li>A 2048 karakternél hosszabb elérési útvonallal rendelkező fájlok/mappák megjelenítése nem lehetséges.</li>
  <li>A 255 karakternél hosszabb névvel rendelkező fájlok megjelenítése nem lehetséges.</li>
  <li>Az azonos nevű fájlok/katalógusok megkülönböztetése létrehozásuk ideje alapján történik.</li>
<li>Google-specifikus fájlok (pl. Google Docs és Google Slides) File Station alkalmazásban való megnyitásakor egy URL-cím jelenik meg, amellyel hozzáférhető a célfájl.</li>
<li>A File Station alkalmazásban megjelenő <strong>My Drive</strong> és <strong>Csillagozott</strong> mappák a Google Drive „My Drive” és „Starred” mappáinak felelnek meg.</li>
<li>A helyes tűzfalbeállításokról tájékozódjon <a href="https://support.google.com/drive/answer/2589954"  target="_blank">ebből a cikkből</a>.</li>
</ul>
</li>

<li><strong>Microsoft OneDrive</strong>:<ul>
<li>OneNote jegyzetfüzetfájlok megjelenítése nem lehetséges.</li>
<li>10 GB-nál nagyobb fájlok nem tölthetők fel.</li>
<li>Bizonyos fájlok (pl. .png, .jpg, .docx, .pdf) nagyobb fájlmérettel jelenhetnek meg (eredeti méret + a miniatűr mérete). Ez nincs hatással a letöltéskor érvényes eredeti fájlméretre.</li>
<li>A fájlnevek nem különböztetik meg a kis- és nagybetűket.</li>

</ul>
</li>
</ul>

<p>Javasoljuk, hogy a további korlátozások tekintetében látogassa meg az érintett felhőszolgáltatás hivatalos oldalát.</p>


</div>


<h4>Csatlakozás fájlszerverhez:</h4>
<ol>
  <li>Nyissa meg az <strong>Eszközök</strong> > <strong>Távoli kapcsolat</strong> > <strong>Csatlakozás beállítása</strong> menüpontot.</li>
  <li>A megfelelő ikonra kattintva válassza ki a kívánt szerverprotokollt, majd kattintson a <strong>Tovább</strong> gombra.</li>
  <li>A beállítások befejezéséhez adja meg az alábbi adatokat:<ul>
  <li><strong>Állomásnév vagy IP-cím</strong>: Adja meg a célként használni kívánt fájlszerver állomásnevét vagy IP-címét.</li>
  <li><strong>Port</strong>: Adja meg a célként használni kívánt fájlszerver portszámát.</li>
  <li><strong>Felhasználónév</strong> és <strong>Jelszó</strong>: Adja meg ezeket a bejelentkezési adatokat, amennyiben a célként használni kívánt fájlszerver felhasználónév/jelszó megadását kéri.</li>
  <li><strong>Kódlap</strong>: A fájlnevek helyes megjelenítéséhez válassza ki a célként használni kívánt fájlszerver karakterkódolását.</li>
  <li><strong>Profil neve</strong>: Adjon egyedi nevet a fájlszervernek, hogy azt egyszerűen lehessen azonosítani.</li>
  <li><strong>WebDAV HTTPS-kapcsolat használata</strong>: Ez az opció kizárólag WebDAV-protokoll beállítása esetén érhető el, és akkor, ha a kliens és a fájlszerver egyaránt támogatja a WebDAV HTTPS-technológiát.</li>
  <li><strong>Felhasználónként egyetlen kapcsolat engedélyezése</strong>: Ez az opció kizárólag FTP vagy SFTP protokoll beállítása esetén érhető el. Engedélyezze ezt az opciót a kapcsolat optimalizálása érdekében, amennyiben a szerver csak korlátozott számú kapcsolat kezelésére képes.</li>
  </ul>
  </li>
<li>A beállítások mentéséhez kattintson az <strong>Alkalmaz</strong> gombra. A célként beállított fájlszerver a bal oldali panelen jelenik meg.</li> 
</ol>
<h4>Létező felhőszolgáltatás vagy fájlszerver-profil módosítása:</h4>
<ol>
  <li>Nyissa meg az <strong>Eszközök</strong> > <strong>Távoli kapcsolat</strong> > <strong>Csatlakozási lista</strong> menüpontot.</li>
  <li>Az alábbi módosításokkal kapcsolatban kattintson a célként beállított felhőszolgáltatásra vagy fájlszerverre:<ul>
      <li>Szerkesztés: Kattintson a <strong>Szerkesztés</strong> menüpontra, módosítsa az aktuális profil konfigurációját, majd kattintson az <strong>OK</strong> gombra.</li>
      <li>Kapcsolat bontása: Kattintson a <strong>Lecsatlakozás</strong> parancsra a kapcsolat megszakításához.</li>
  <li>Újracsatlakozás: A kapcsolat visszaállításához kattintson a <strong>Csatlakozás</strong> gombra. (Alternatív megoldásként az újracsatlakozáshoz kattintson a célkészülékre a File Station bal oldali paneljében.)</li>
  <li>Törlés: Kattintson a <strong>Törlés</strong> gombra, majd erősítse meg a profil törlésének szándékát. (Alternatív megoldásként a törléshez kattintson a célkészülékre a File Station bal oldali paneljében, majd kattintson a <strong>Törlés</strong> parancsra.)</li>
    </ul>
  </li>
  </ol>
  
  
<div class="section">
  <h4>Megjegyzés:</h4>
<ul>
  <li>Egy felhasználó egyidejűleg legfeljebb 100 felhőszolgáltatáshoz és fájlszerverhez csatlakozhat.</li>
  <li>A váratlan hibák elkerülése érdekében győződjön meg róla, hogy a megfelelő szerverkódlapot választotta-e. Ismeretlen szerverkódlap esetén az Unicode használata javasolt.</li>
  <li>A File Station bizonyos funkciói (pl.: Tömörítés a következőbe:, Kibontás, Előzetes megtekintés stb.) nem használhatók a felhőszolgáltatásokon vagy fájlszervereken tárolt fájlok esetén.</li>
<li>Az egyes csatlakoztatott felhőszolgáltatások vagy fájlszerverek egyedi átviteli sebessége a felhasználói sebességkorlát-beállításoktól függ.</li>
<li>Az egyes felhasználók legfeljebb három egyidejű fájlátvitelre jogosultak (ebbe az összes felhőszolgáltatás és fájlszerver beletartozik).</li>
<li>A WebDAV, WebDAV HTTPS és felhőszolgáltatás proxy-beállítások konfigurálásához nyissa meg a <strong>Vezérlőpult</strong> > <strong>Hálózat</strong> > <strong>Általános</strong> > <strong>Proxy</strong> menüpontot. Amennyiben módosította a proxybeállításokat egy felhőszolgáltatással vagy fájlszerverrel fennálló kapcsolat során, bontsa a kapcsolatot, majd csatlakozzon újra.</li>
<li>A csatlakoztatott felhőszolgáltatásokra vagy fájlszerverekre vonatkozó adatok módosítása nincs hatással a kapcsolati állapotra.</li>
<li>A kapcsolódási erőforrások felszabadítása érdekében a felhőszolgáltatás/fájlszerver automatikusan megszakítja a kapcsolatot, amennyiben az ott lévő fájlok legalább 30 percig érintetlenek maradnak. A kapcsolat visszaállításához kattintson a felhőszolgáltatásra/fájlszerverre.</li>
<li>A rendszer nem képes megjeleníteni az alábbi névformátummal rendelkező fájlokat/mappákat:<ul>
    <li><strong>._</strong> vagy <strong>.SYNOPPSDB</strong> kezdődő nevek</li>
    <li><strong>/</strong> jelet tartalmazó nevek</li>
<li>A következővel pontosan megegyező névvel ellátott mappák: <strong>.</strong>    <strong>..</strong>    <strong>'</strong>    <strong>"</strong>    <strong>.DS_Store</strong>    <strong>@eaDir</strong>    <strong>@sharebin</strong>    <strong>@tmp</strong>    <strong>.SynologyWorkingDirectory</strong></li>
  </ul>
</li><li class="enable-dockerx64">Távoli kapcsolat kizárólag magas jogosultsági módokban használható. A funkció használatához nyissa meg a Docker csomagot a DSM eszközön, válassza ki azt a <strong>Docker DSM</strong> rendszert, melyen engedélyezni kívánja a titkosított megosztott mappákat, majd kattintson a <strong>Szerkesztés</strong> elemre, és jelölje be a <strong>Tároló indítása magas jogosultság használatával</strong> mellett található jelölőnégyzetet.</li></ul>
</div>
</body>
</html>
