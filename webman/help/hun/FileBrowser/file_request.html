<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<title>File Station</title>

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>Fájligénylések létrehozása</h2>

<p>A fájligénylések fájlfeltöltési kérések a DSM rendszeren kívüli felhasználók számára. A fájligénylési hivatkozások segítségével a DSM rendszeren kívüli felhasználók is közvetlenül feltölthetnek egyszerre akár több fájlt is a(z) DiskStation eszközén található File Station alkalmazásba anélkül, hogy felhasználói fiókjuk vagy fájlfeltöltési jogosultságuk lenne a rendszerben.</p>

<h4>Fájligénylési hivatkozás létrehozása:</h4>
<ol>
<li>Nyissa meg a <strong>File Station</strong> alkalmazást, majd válassza ki a feltöltés céljaként használandó mappát.</li>
<li>Kattintson a <strong>Tevékenység</strong> elemre, vagy kattintson jobb gombbal a célmappára, majd válassza a <strong>Fájligénylés létrehozása</strong> lehetőséget.</li>
<li>A felugró ablakban az alábbi információkat találja, illetve ezek módosítására is van lehetőség:<ul>
<li><strong>Fájlelérési útvonal</strong>: A célhelyen található könyvtár elérési útvonala.</li>
<li><strong>Hivatkozás</strong>: Itt találja a kívánt felhasználókkal megosztásra kerülő fájligénylési hivatkozást.</li>
<li><strong>Az Ön neve</strong>: Adja meg az igénylő azonosítását szolgáló nevet. Az alapértelmezés az Ön felhasználóneve.</li>
<li><strong>Üzenet</strong>: Adja meg a kívánt felhasználóknak küldendő üzenetet.</li>
<li><strong>Jelszóvédelem engedélyezése</strong>: Jelölje be ezt az opciót, ha szeretné, hogy csak a jelszóval rendelkező felhasználók tölthessenek fel fájlokat a létrehozott hivatkozás segítségével. Adja meg a jelszót az alább található mezőben.</li>
<li><strong>Érvényesség időtartama</strong>: Kattintson a gombra, ha szeretné beállítani a fájligénylési hivatkozás érvényességi időtartamát:<ul>
<li><strong>Leállítási idő beállítása</strong>: Válassza ezt az opciót, ha dátum és időpont szerint szeretné meghatározni, hogy mikortól ne lehessen használni a hivatkozást fájlok feltöltésére.</li>
<li><strong>Kezdési idő beállítása</strong>: Válassza ezt az opciót, ha dátum és időpont szerint szeretné meghatározni, hogy mikortól lehessen használni a hivatkozást fájlok feltöltésére.</li>
<li><strong>Engedélyezett hozzáférések száma</strong>: Ezzel az opcióval határozhatja meg, hogy hányszor lehessen megnyitni a hivatkozást.</li>
</ul>

</li>

</ul>


</li>
<li>Kattintson a <strong>Mentés</strong> gombra a beállítások befejezéséhez.</li>
</ol>


<h4>Fájligénylési hivatkozások megosztása:</h4>
<p>A fájligénylési URL-címeket a <strong>File Station</strong> > <strong>Eszközök</strong> > <strong>Megosztott hivatkozások kezelője</strong> menüpontban találja. Kattintson kétszer a kívánt hivatkozásra. A hivatkozást az alább ismertetett módszerek valamelyikével oszthatja meg:</p>

<ul>
<li>Egyszerűen másolja be, és küldje el az URL-címet a kívánt felhasználóknak.</li>
<li>Küldje el a hivatkozást <strong>az alapértelmezett e-mail címről</strong> (DSM rendszerhez tartozó e-mail fiók) vagy az <strong>E-mail</strong> funkcióval (külső e-mail alkalmazás). Ha első alkalommal használja a rendszert, kövesse a varázsló utasításait, majd állítsa be a használni kívánt e-mail fiókot.</li>
</ul>

<h4>Fájlok feltöltése:</h4>
<p>Ha Önt fájlok hivatkozáson keresztül történő feltöltésére kérik, tegye az alábbiakat:</p>
<ol>
<li>Nyissa meg a kapott URL-címet egy helyi számítógépen vagy mobileszközön (Android vagy iOS). Ha szükséges, adja meg a jelszót.</li>
<li>A feltöltési oldalon adjon meg egy nevet, mely azonosítja Önt.</li>
<li>Húzással helyezze el a feltölteni kívánt fájl(oka)t, vagy kattintson a <strong>Fájlok hozzáadása</strong> elemre, majd válassza ki a fájl(oka)t.</li>
<li>Kattintson a <strong>Feltöltés</strong> gombra az igénylés teljesítéséhez.</li>
</ol>

<div class="section">
<h4>Megjegyzés:</h4>
<ul>
<li>Mappát nem lehet feltölteni a fájligénylési hivatkozáson keresztül.</li>
<li>A „web” megosztott mappában található mappák nem választhatók ki a feltöltés célmappájaként.</li>
<li>A feltöltési funkció használata böngészőnként eltér:<ul>
<li>Az Internet Explorer 8 és 9 nem támogatja a húzással történő feltöltést.</li>
<li>Az iOS eszközökön működő Chrome csak képek feltöltését engedélyezi.</li>
<li>Az iOS eszközökön működő Safari csak képek és videók feltöltését engedélyezi.</li>
<li>Az Android eszközökön működő böngészőkre nem vonatkoznak korlátozások.</li>
</ul>
</li>

</ul>

</div>


<h4>A feltöltött fájlok megkeresése:</h4>
<p>Az ugyanazon felhasználó által feltöltött fájlok ugyanabba a mappába kerülnek a célhelyen. Alapértelmezés szerint a mappa neve <strong>Feltöltő_Neve (Igénylő_Neve)</strong>.</p>
<p>A <strong>Watson</strong> által <strong>Holmes</strong> kérésére feltöltött fájlokat tehát a <strong>Watson (Holmes)</strong> nevű mappa tartalmazza.</p>


<h3>Fájligénylési hivatkozások kezelése:</h3>

<h4>Fájligénylési hivatkozások módosítása:</h4>
<p>A korábban már létrehozott fájligénylési hivatkozások beállításait a <strong>File Station</strong> > <strong>Eszközök</strong> > <strong>Megosztott hivatkozások kezelője</strong> menüpontban módosíthatja.</p>

<ol>
<li>Kattintson duplán a kívánt hivatkozásra, vagy jelölje ki a hivatkozást, majd kattintson a <strong>Szerkesztés</strong> elemre.</li>
<li>A felugró ablakban módosítsa a kívánt beállításokat.</li>
<li>A beállítások alkalmazásához kattintson a <strong>Mentés</strong> gombra.</li>
</ol>

<h4>Fájligénylési hivatkozások törlése:</h4>
<ol>
<li>Lépjen a <strong>File Station</strong> > <strong>Eszközök</strong> > <strong>Megosztott hivatkozások kezelője</strong> menüpontra.</li>
<li>Válassza ki a kívánt megosztott hivatkozás(oka)t, majd kattintson a <strong>Törlés</strong> elemre. Az ezekhez tartozó fájligénylési URL-cím(ek) azonnal megszűnnek működni.</li>
</ol>

<h4>Fájligénylési jogosultságok hozzárendelése:</h4>
<p>Az <strong>admin</strong> felhasználó és az <strong>administrators</strong> csoporthoz tartozó felhasználók adhatják meg a fájligénylési hivatkozások létrehozásához szükséges jogosultságokat.</p>


<ol>
<li>Lépjen a <strong>File Station</strong> > <strong>Beállítások</strong> > <strong>Megosztott hivatkozások</strong> > <strong>Fájligénylési hivatkozások</strong> menüpontra.</li>
<li>Válassza ki, hogy milyent típusú felhasználók számára kíván fájligénylési jogosultságot biztosítani.</li>
<li>A beállítások mentéséhez kattintson az <strong>OK</strong> gombra.</li>
</ol>





</body>
</html>
