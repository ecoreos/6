<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2>SSD gyorsítótár*</h2>
<p>Az SSD-gyorsítótár képes javítani a közvetlen elérésű memória teljesítményét, azzal, hogy a gyakran elért adatokat az SSD-gyorsítótárban tárolja. Az SSD-gyorsítótár köteteken vagy iSCSI LUN-okon (blokkszint) hozható létre. Kétféle SSD gyorsítótártípus létezik:</p>
<ul>
<li>A <strong>Csak olvasási gyorsítótár</strong> 1–12 SSD meghajtóból állhat, melyeket Basic vagy RAID 0 konfigurációban csatolhat azon tárhely közvetlen olvasási sebességének javítása érdekében, amelyhez ezek a meghajtók csatlakoznak.<div class="section"><h4>Megjegyzés:</h4>
	<p>A csak olvasási SSD gyorsítótár a köteten található adatok másolatait tárolja, így még akkor sem veszít adatokat, amennyiben a csak olvasási gyorsítótár tönkremegy.</p>
	</div>
</li>
<li>Az <strong>Olvasási-írási gyorsítótár</strong> az SSD meghajtók számától (max. 12) függően RAID 1/RAID 5/RAID 6 konfigurációban csatolható azon tárhely közvetlen olvasási és írási sebességének javítása érdekében, amelyhez csatlakozik.</li>
</ul>

<p>Mindkét típusú SSD gyorsítótár LRU (Least Recently Used – legrégebben használt) algoritmust használ az adatok gyorsítótárban történő cseréjéhez.</p>

<div class="section">
<h4>Fontos:</h4>
<p>Mielőtt SSD-ket telepítene és alkalmazna gyorsítótárként, olvassa el a következő megjegyzéseket:</p>
<ul>
<li>Az SSD-gyorsítótár bekapcsolásának célja, hogy növeljük a tárolóhely egy kisebb, gyakran elért adatcsoportjának közvetlen elérési teljesítményét. A nagy szekvenciális olvasási és írási műveletek (pl. HD videó streamelése) és a teljesen véletlenszerű adatbeolvasási minták esetén nincs szó ismételt beolvasásról, ezért ezek teljesítményét nem javítja jelentősen az SSD-gyorsítótár. Általános alkalmazás esetén javasolt bekapcsolni a <b>Szekvenciális I/O átugrása</b> opciót, hogy a szekvenciális I/O továbbra is át tudjon haladni a tárhely meghajtóin.</li>
<li>Kérjük, tekintse át a <a href="http://www.synology.com/" target=_blank>Synology honlapján</a> található kompatibilitási listát, és válassza ki, hogy milyen SSD meghajtót szeretne gyorsítótárként használni DiskStation készülékében.</li>
<li class="disable-alpine">Az SSD-gyorsítótár megfelelő működéséhez a gyorsítótár mérete szempontjából megfelelő mennyiségű rendszermemóriára van szükség, ezért nagyobb SSD-gyorsítótár telepítése esetleg a(z) DiskStation memóriájának bővítését igényelheti. A rendszer stabilitásának és sebességének fenntartása érdekében SSD gyorsítótárhoz csak az előre telepített rendszermemória 1/4-e használható fel. Minden egyes 1 GB-nyi SSD gyorsítótárhoz körülbelül 416 KB-nyi rendszermemória szükséges (a bővíthető memória beleszámítható)**. Így tehát 2 db 128 GB-os SSD meghajtóból álló csak olvasási gyorsítótár-konfiguráció esetén a teljes gyorsítótárméret 256 GB, amelyhez legalább 104 MB memória szükséges. 2 db 128 GB-os SSD meghajtóból álló olvasási-írási gyorsítótár-konfiguráció esetén a teljes gyorsítótárméret 128 GB, amelyhez legalább 52 MB memória szükséges. Nem elegendő memória esetén a rendszer nem engedélyezi az SSD gyorsítótár létrehozását, illetve korlátozza az SSD gyorsítótár méretét.</li>
<li class="enable-alpine">Minden 1 GB SSD gyorsítótárhoz hozzávetőlegesen 416 KB rendszermemória szükséges (bővíthető memória beszámítható). A maximális gyorsítótárméret 930 GB. Így tehát 2 db 128 GB-os SSD meghajtóból álló csak olvasási gyorsítótár-konfiguráció esetén a teljes gyorsítótárméret 256 GB, amelyhez legalább 104 MB memória szükséges. 2 db 128 GB-os SSD meghajtóból álló olvasási-írási gyorsítótár-konfiguráció esetén a teljes gyorsítótárméret 128 GB, amelyhez legalább 52 MB memória szükséges. Nem elegendő memória esetén a rendszer nem engedélyezi az SSD gyorsítótár létrehozását, illetve korlátozza az SSD gyorsítótár méretét.</li>
<li>A(z) DiskStation készülékén megengedett maximális SSD gyorsítótárméret tekintetében tájékozódjon a modellre vonatkozó termékleírásból, amely a <a href="http://www.synology.com/" target=_blank>Synology honlapján</a> érhető el.</li>
<li>Amennyiben az olvasási-írási SSD gyorsítótár állapota romlik, a gyorsítótárazási funkció letiltásra kerül, és a rendszer megkezdi a gyorsítótárazott adatok írását (vagyis szinkronizálását) az SSD egységről a merevlemezekre. Az adatszinkronizálás befejezését követően biztosított az adatvesztés elkerülése, még akkor is, ha az olvasási-írási gyorsítótár össze is omlik.</li>
<li>Az olvasási-írási gyorsítótár és a Time Backup nem használható együtt. Olvasási-írási SSD gyorsítótár létrehozása esetén például Ön nem lesz képes a Time Backup futtatására. Ez fordítva is igaz: a Time Backup futtatása közben nem hozhat létre olvasási-írási SSD gyorsítótárat.</li>
</ul>
</div>

<h4>SSD gyorsítótár telepítése:</h4>
<ol>
  <li>Szerelje be az SSD-ket DiskStation eszközébe. Kérjük, előbb olvassa el a fenti jegyzeteket.</li>
  <li>Lépjen a <strong>Tároláskezelő</strong> > <strong>SSD gyorsítótár</strong> menüpontra. Kattintson a <b>Létrehozás</b> gombra.</li>
<li>Válassza ki a gyorsítótárazási üzemmódot (csak az olvasási-írási gyorsítótárat támogató modellek esetén elérhető).</li>
<li>Keresse meg a legördülő menüt, és válassza ki azt a kötetet vagy iSCSI LUN-t (blokkszint), amelyikre az SSD gyorsítótárat telepíteni szeretné.</li>
<li>Válassza ki a listából az SSD-ket. Az SSD-ken lévő adatok törlődnek, győződjön meg tehát róla, hogy fontos adatok nem kerülnek törlésre.</li>
<li>Kattintson az <b>Alkalmaz</b> gombra.</li>
</ol>

<h4>Szekvenciális I/O gyorsítótárazás leállítása: </h4>
<p>Ha a célkötet vagy iSCSI LUN (blokkszint) kitűnő szekvenciális I/O teljesítménnyel rendelkezik, Ön leállíttathatja az SSD gyorsítótárral a szekvenciális I/O gyorsítótárazását, és a nagyobb sebesség és jobb teljesítmény érdekében közvetlenül a meghajtókról is hozzáférhet az adatokhoz. </p>
<ol>
<li>A konfigurációs ablak megnyitásához kattintson a <strong>Konfigurálás</strong> lehetőségre.</li>
<li>Jelölje be a <strong>Szekvenciális I/O átugrása</strong> lehetőséget. </li>
</ol>


<h4>SSD gyorsítótár eltávolítása:</h4>
<ol>
<li>Ennek az SSD gyorsítótárnak a(z) DiskStation készülékről való végleges eltávolításához kattintson az <b>Eltávolítás</b> lehetőségre.</li>
<li>Az olvasási-írási gyorsítótárakat az itt leírt eljárás segítségével el kell távolítania (még akkor is, ha a(z) DiskStation ki van kapcsolva), ellenkező esetben kötetösszeomlás következik be, mivel a részadatok csak a gyorsítótárban léteznek.</li>
</ol>

<div class="section">
<h4>Megjegyzés:</h4>
<ul>
<li>SSD gyorsítótár telepítésekor vagy eltávolításakor a rendszer leállít minden kapcsolódó szolgáltatást (pl. megosztott mappákat, telepített csomagokat, pillanatnyi kapcsolatokat stb.)</li>
<li>Ha egy tárolóhelyen található olvasási-írási gyorsítótár bootoláskor nem kerül észlelésre, akkor a rendszer azt a tárolóhelyet nem csatolja. Keresse meg és telepítse újra az SSD-ket a(z) DiskStation készülékre és indítsa újra az eszközt a tárolóhely csatolása érdekében. Ha nem találja az SSD-ket, lehetséges, hogy kényszercsatolnia kell a tárolóhelyet. Lásd a <a href="space.html">Kötet</a> vagy az <a href="iscsilun.html">iSCSI LUN</a> fejezeteket.</li>
</ul>
</div>

<h4>SSD gyorsítótár javítása:</h4>
<ul>
<li><strong>Olvasási-írási gyorsítótár esetén:</strong> Ha az egyik SSD összeomlott, a javításához kövesse az alábbi lépéseket.<ol>
<li>Cserélje le a hibás SSD-t egy újra. (Az új SSD modellje és mérete egyezzen meg a régiével).</li>
<li>Kattintson a <b>Javítás</b> gombra.</li>
<li>Válassza ki az SSD-t a listából.</li>
<li>Kattintson az <b>Alkalmaz</b> gombra.</li>
</ol>
</li>
<li><strong>Csak olvasási gyorsítótár esetén:</strong> Ha az egyik SSD összeomlott, távolítsa el a gyorsítótárat, majd cserélje ki a hibás SSD-t. Ezt követően kattintson a <strong>Létrehozás</strong> elemre az új gyorsítótár-konfiguráció létrehozásához.</li>
</ul>


<h3>SSD-gyorsítótár tanácsadó</h3>
<p>Ez a funkció lehetővé teszi az egy adott köteten található, nemrég megnyitott fájlok teljes méretének és számának kiszámítását és megtekintését. Ha nem hozott még létre SSD gyorsítótárat a kiválasztott köteten, akkor erre az információra támaszkodhat annak kiértékelésekor, hogy mennyi SSD gyorsítótárra van szükség az Ön rendszerében. Ha előzőleg létrehozott egy SSD gyorsítótárat a kiválasztott köteten, akkor a gyorsítótár elemzése és kihasználtsága is itt jelenik meg.</p>

<h4>Az SSD-gyorsítótár tanácsadó használata:</h4>

<ol>
<li>Kattintson az <b>SSD-gyorsítótár tanácsadó</b> lehetőségre a varázsló megnyitásához.</li>
<li>Válasszon ki egy kötetet a számításhoz, majd kattintson a <b>Tovább</b> gombra.</li>
<li>A varázsló automatikusan megkezdi a kijelölt köteten található, nemrég megnyitott fájlok teljes méretének és számának kiszámítását. A számítási idő az egyéni környezettől függően változik.</li>
</ol>
<p>_____<br> *Az SSD gyorsítótár csak bizonyos modelleken érhető el.<br> <span class="disable-alpine" style="display: inline;">** Ez nem vonatkozik a DSM 5.1 vagy korábbi verziókon létrehozott olvasási-írási SSD gyorsítótárakra. Vagyis minden, a DSM 5.2 változatnál korábbi szoftverrel létrehozott 1 GB-os SSD gyorsítótár továbbra is 4 MB rendszermemóriát igényel, abban az esetben is, ha DSM 5.2 környezetben működik.</span></p>
</body>
</html>
