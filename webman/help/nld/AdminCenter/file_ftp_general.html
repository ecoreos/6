<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">

<title>FTP</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>Algemeen</h2>

<p>In <strong>Configuratiescherm</strong> > <strong>Bestandsservices</strong> > <strong>FTP</strong> kunt u de snelheidslimiet, logboekregistratie van bestandsoverdrachten, beveiligingsinstellingen en andere geavanceerde instellingen inschakelen in het gedeelte <strong>Algemeen</strong>.</p>


<h3>Logboekregistratie van FTP-bestandsoverdracht inschakelen</h3>
<p>Klik op <strong>Geavanceerde instellingen</strong> om deze functie in te schakelen en logboeken bij te houden van gedownloade en geüploade bestanden.</p>
<div class="section">
<h4>Opmerking:</h4>
<p>het inschakelen van logboekregistratie voor FTP bestandsoverdracht kan van invloed zijn op de systeemprestaties.</p>
</div>
<h3>Gebruikersbasismap wijzigen</h3>
<p>Klik op <strong>Geavanceerde instellingen</strong> en schakel het selectievakje <strong>Gebruikersbasismap wijzigen</strong> in. Op deze wijze hebben de geselecteerde gebruikers alleen toegang tot de opgegeven mappen wanneer ze via FTP inloggen bij DSM. </p>
<h4>Om een basismap-wijzigingsregel te maken:</h4>
<ol>
  <li>schakel in <strong>Geavanceerde instellingen</strong> het selectievakje <strong>Gebruiker selecteren</strong> in.</li>
  <li>Klik op <strong>Toevoegen</strong>.</li>
  <li>Selecteer in <strong>Gebruiker of groep</strong> de gebruiker of groep waarop de regel moet worden toegepast.</li>
  <li>Selecteer welke basismap beschikbaar moet zijn wanneer de gebruiker zich aanmeldt. Kies:
	<ul>
		<li><strong>Gebruiker basismap:</strong> gebruikers belanden na aanmelding in hun basismap.</li>
		<li><strong>Andere directory:</strong> kies een gedeelde map als basismap en klik op <strong>Selecteren</strong>. Denk eraan om eerst de mapmachtigingen van de gebruiker of groep te controleren. Een gebruiker of groep met onvoldoende mapmachtigingen kan zich niet aanmelden.</li>
	</ul>
  </li>
  <li>Klik op <strong>OK</strong>.</li>
  <li>Na toevoeging van alle regels klikt u op <strong>Toepassen</strong> om de regels op te slaan.</li>
</ol>
<div class="section">
  <h4>Opmerking:</h4>
  <ul>
    <li>de prioriteit van de regels wordt bepaald door hun positie in de lijst.</li>
    <li>Met slepen en neerzetten kunt u de regels in de lijst opnieuw rangschikken.</li>
  </ul>
</div>
<h3>Anonieme FTP inschakelen</h3>
<p>Klik op <strong>Geavanceerde instellingen</strong> en schakel de optie in om iedereen toe te staan om zich aan te melden bij de FTP-service van het DiskStation-apparaat (met de account <b>anoniem</b> of <b>ftp</b>).</p>

<h3>Hoofdmap voor anonieme gebruiker wijzigen</h3>
<p>Klik op <strong>Geavanceerde instellingen</strong> en schakel de optie in om de aanmeldingsdirectory van de anonieme FTP-gebruiker te wijzigen. Selecteer een gedeelde map in het vervolgkeuzemenu.</p>

<h3>Standaard UNIX-machtigingen toepassen</h3>
<p>Klik op <strong>Geavanceerde instellingen</strong> en schakel de optie in om standaard UNIX-machtigingen toe te passen bij het uploaden of maken van bestanden en mappen. Toegepaste machtigingen zijn hetzelfde als machtigingen die worden toegepast met de UNIX-opdracht <strong>umask</strong>. Door deze optie in te schakelen geldt 644 als UNIX-machtiging voor bestanden en 755 voor mappen. Door deze optie uit te schakelen geldt 666 als UNIX-machtiging voor bestanden en 777 voor mappen. De standaard umask-waarde is 022.</p>
<div class="section">
<h4>Opmerking:</h4>
<ul>
  <li>Voor Windows ACL-ingeschakelde gedeelde mappen (alle gedeelde mappen, exclusief "photo" en gedeelde mappen op externe schijven) voert u de opdracht <strong>chmod</strong> uit op uw Linux- of FTP-client om de map- en bestandsmachtigingstypes van Windows ACL te wijzigen naar UNIX.</li>
  <li>door het inschakelen van deze optie kunnen inconsistente machtigingsproblemen tussen verschillende protocollen ontstaan. Om inconsistenties te vermijden raden wij u aan om deze optie uitgeschakeld te laten.</li>
</ul>
</div>

<h3>Snelheidslimiet inschakelen</h3>
<p>Schakel een snelheidslimiet in om de maximaal bruikbare bandbreedte in te stellen voor gebruikers en groepen die gegevens via FTP overdragen.</p>


<h4>Om snelheidslimiet in te schakelen:</h4>
<ol>
  <li>schakel het selectievakje <b>Snelheidslimiet inschakelen</b> of <strong>Snelheidslimiet volgens schema inschakelen</strong> in als u enkel een snelheidslimiet op gezette tijden wilt implementeren. Dit is een globale serverinstelling die voorrang heeft op alle instellingen van individuele gebruikers en groepen. Selecteer <strong>Geen snelheidslimiet</strong> om de snelheidslimietinstellingen van alle gebruikers en groepen uit te schakelen.</li>
  <li>Klik op <strong>Instellingen snelheidslimiet</strong> om de instellingen van individuele gebruikers of groepen te wijzigen. Voor elke gebruiker en groep kunt u een van de volgende opties selecteren:
    <ul>
      <li><strong>Groepsinstellingen toepassen:</strong> de snelheidslimietinstellingen zullen gelijk zijn aan die van de groep waartoe de gebruiker behoort. </li>
      <li class="disable-eds14"><strong>Geen:</strong> er wordt geen snelheidslimiet toegepast wanneer groepsleden bestanden via de service overdragen.</li>
      <li><strong>Constant:</strong> een vaste en constante snelheidslimiet wordt toegepast op de gebruikers of groepsleden. In de velden links kunt u de upload- en downloadsnelheidslimieten opgeven.</li>
      <li><strong>Aangepast:</strong> om twee verschillende snelheidslimieten op te geven en volgens een schema toe te passen op de gebruikers of groepsleden. Klik op de knop <strong>Aanpassen</strong> om de snelheidslimietinstellingen te wijzigen en een schema op te stellen.</li>
    </ul>
  </li>
  <li>Klik op <b>Toepassen</b>.</li>
</ol>
<div class="section">
  <h4>Opmerking:</h4>
  <ul>
    <li>meer informatie over de werking van snelheidslimieten voor groepen vindt u <a href="file_group_edit.html">hier</a>.</li>
    <li>Bij het instellen van een snelheidslimiet voor een gebruiker ziet u in het gedeelte <strong>Resultaat</strong> de actuele snelheidslimiet van de gebruiker in overeenstemming met zijn individuele en groepsinstellingen. Als gebruiker "Achilles" bijvoorbeeld een individuele downloadlimiet heeft van 100 KB/s, maar deel uitmaakt van een gebruikersgroep met een downloadlimiet van 500 KB/s, wordt in het gedeelte <strong>Resultaten</strong> "0/500" weergegeven.</li>
  </ul>
</div>



</body>
</html>
